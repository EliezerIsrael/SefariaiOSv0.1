{
    "versionTitle": "Da'at",
    "sectionNames": [
        "Chapter",
        "Verse",
        "Comment"
    ],
    "language": "he",
    "title": "Rashi on Deuteronomy",
    "text": [
        [
            [
                "\"אלה הדברים\" - (ספרי) לפי שהן דברי תוכחות ומנה כאן כל המקומות שהכעיסו לפני המקום בהן לפיכך סתם את הדברים והזכירם ברמז מפני כבודן של ישראל",
                "\"אל כל ישראל\" - אלו הוכיח מקצתן היו אלו שבשוק אומרים אתם הייתם שומעים מבן עמרם ולא השיבותם דבר מכך וכך אלו היינו שם היינו משיבים אותו לכך כנסם כולם ואמר להם הרי כולכם כאן כל מי שיש לו תשובה ישיב",
                "\"במדבר\" - לא במדבר היו אלא בערבות מואב ומהו במדבר אלא בשביל מה שהכעיסוהו במדבר שאמרו (שמות יז ג) מי יתן מותנו וגו'",
                "\"בערבה\" - בשביל הערבה שחטאו בבעל פעור בשטים בערבות מואב",
                "\"מול סוף\" - על מה שהמרו בים סוף בבואם לים סוף שאמרו (שם יד, יא) המבלי אין קברים במצרים וכן בנסעם מתוך הים שנא' (תהלים קז ו) וימרו על ים בים סוף כדאיתא בערכין (ערכין טו)",
                "\"בין פארן ובין תפל ולבן\" - א\"ר יוחנן חזרנו על כל המקרא ולא מצינו מקום ששמו תופל ולבן אלא הוכיחן על הדברים שתפלו על המן שהוא לבן שאמרו (במדבר כא ה) ונפשנו קצה בלחם הקלוקל ועל מה שעשו במדבר פארן ע\"י המרגלים:",
                "\"וחצרות\" - במחלוקתו של קרח (ספרי). ד\"א אמר להם היה לכם ללמוד ממה שעשיתי למרים בחצרות בשביל לשון הרע ואתם נדברתם במקום:",
                "\"ודי זהב\" - הוכיחן על העגל שעשו בשביל רוב זהב שהיה להם שנאמר (הושע ב, י) וכסף הרביתי להם וזהב עשו לבעל:"
            ],
            "",
            "",
            "",
            "",
            [
                "\"רב לכם שבת\" - כפשוטו ויש מדרשי אגדה הרבה גדולה לכם ושכר על ישיבתכם בהר הזה עשיתם משכן מנורה וכלים קבלתם תורה מניתם לכם סנהדרין שרי אלפים ושרי מאות"
            ],
            "",
            "",
            [
                "\"ואמר אליכם בעת ההוא לאמר\" - מהו לאמר? אמר להם משה, לא מעצמי אני אומר לכם, אלא מפי הקב\"ה:",
                "\"לא אוכל לבדי וגו'\" - אפשר שלא היה משה יכול לדון את ישראל, אדם שהוציאם ממצרים וקרע להם את הים והוריד את המן והגיז את השליו לא היה יכול לדונם, אלא כך אמר להם: ה' אלוהיכם הרבה אתכם, הגדיל והרים אתכם על דייניכם נטל את העונש מכם ונתנו על הדיינין. וכן אמר שלמה (מלכים א' ג, ט) כי מי יוכל לשפוט את עמך הכבד הזה, אפשר מי שכתוב בו (שם ה, יא) ויחכם מכל האדם, אומר מי יוכל לשפוט?! אלא כך אמר שלמה אין דייני אומה זו כדייני שאר האומות, שאם דן והורג ומכה וחונק ומטה את דינו וגוזל אין בכך כלום, אני אם חייבתי ממון שלא כדין נפשות אני נתבע, שנאמר (משלי כב, כג) וקבע את קובעיהם נפש:"
            ]
        ]
    ],
    "maps": [],
    "commentaryCategories": [
        "Tanach",
        "Torah"
    ],
    "heTitle": "רש\"י על דברים",
    "versionSource": "http://www.daat.ac.il/daat/olam_hatanah/mefaresh.asp?book=5&perek=1&mefaresh=rashi",
    "heBook": "רש\"י",
    "heCommentator": "רש\"י",
    "length": 34,
    "titleVariants": [
        "Rashi on Deuteronomy"
    ],
    "textDepth": 3,
    "commentaryBook": "Deuteronomy",
    "commentator": "Rashi",
    "categories": [
        "Commentary",
        "Tanach",
        "Torah",
        "Deuteronomy"
    ]
}