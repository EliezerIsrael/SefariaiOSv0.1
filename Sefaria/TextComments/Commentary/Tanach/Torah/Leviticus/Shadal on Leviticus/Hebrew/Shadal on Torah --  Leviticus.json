{
    "versionTitle": "Shadal on Torah --  Leviticus",
    "sectionNames": [
        "Chapter",
        "Verse",
        "Comment"
    ],
    "language": "he",
    "title": "Shadal on Leviticus",
    "text": [
        [
            [
                " ויקרא: לענין א' זעירא עיין מה שכתבתי על קצתי בחיי ( בראשית כ\"ז מ\"ו)."
            ],
            [
                "מן הבהמה וגו': הוא מאמר מוסגר, ואדם כי יקריב מוסב למטה אם עלה קרבנו, והמאמר מוסגר הוא לנוכח ולשון רבים, ושאר הפרשה (אדם כי יקריב , אם עולה קרבנו וכו' וכו') כולה לנסתר יחיד, וכאן ראיתי לחוות דעתי בקצרה על עניני הקרבנות. הקרבנות לא היתה תחילתם בצווי אלא רשיון אנושי, כי התנדבו בני אדם לתת תודה לקל על חסדיו עמהם או להביא לפניו מנחה לשכך חמתו ולרצותו למען ימלא שאלותם, כי לא ייתכן לאדם להתנהג עם אלקיו כי אם על דרך שהוא מתנהג עם מלך בשר ודם, והנה בבואם להביא מנחה לאלהים לא מצאו תחבולה אלא שישרפוה באש, כי בשרפתה היו מוציאים אותה מרשותם ומרשות שאר בני אדם, ומרשות הבהמות והחיות והעופות, וגם בהיותה נשרפת ועשנה עולה למרום, היה נראה להם כאילו עלה אל האלהים. והדבר הנשרף לכבוד האל קראו לו קֹדֶשׁ, מן יְקוֹד אֵשׁ, ואחר כך הושאל לשון קדושה לענינים אחרים. התורה האלהית, אשר אין מגמתה ללמד את העם חכמה ודאת אלא להדריכם במעגלי צדק, לא ביטלה מנהג הקרבנות, לא שלא היה זה בכוחה, אלא מפני שאין המנהג הזה רע מצד עצמו ולא מזיק לבני אדם ולתיקון מידותם, אבל הוא מועיל להם, שאם היתה התורה מודיעה את העם שאין חפץ לה' בעולות וזבחים, מחר יאמרו: מה חפץ לה' כי נצדק ומה בצע כי נתם דרכינו? ולהיות אחד מיסודות התורה האמונה שהאל משגיח על מעשי בני אדם ואוהב עושי הטוב ושונא את הרעים, היה מן ההכרח שלא יצוייר האל בתכלית הרוממות כפי מדרגתו האמיתית, אלא כביכול תושפל מעלתו מעט ויצוייר במחשבת בני אדם כמלך גדול המבין אל כל מעשיהם ושומע צעקתם ומקבל מנחותם. וההכרח הזה לא היה בדור ההוא בלבד, אבל הוא בכל דור ודור בשוה. ואם במקום הקרבנות היה האל מצווה על התפילה והזמירות וקריאת התורה והשמעת דברי מוסר, ולא היה מצווה על הקרבנות, לא היתה גדולת האל ויראתו נרשמת בלב ההמון, כי היה נראה להם שאלתי העמים, שעובדיהם מקריבים לפניהם כמה זבחים, הם גדולים ונכבדים מאלהינו שאין עבודתו אלא בדברים בעלמא. כי כן היא מידת ההמון בכל דור ודור, ולא המון העם בלבד, אלא רוב בני אדם כך היא מידתם; איזהו מכובד אצלם? המכבד את עצמו ומגדיל מעלתו; ואמנם מי שהוא מעביר על מידותיו ואינו מבקש גדולה לעצמו, איננו חשוב בעיניהם. ואלהי האמת אף על פי שאינו צריך לכבוד בשר ודם, הנה לתועלתינו ולטובתנו הוצרך להביא יראתו בלבנו לבלתי נחטא. ואחר שבימים ההם לא היה אפשר שתבוא יראתו בלב העם בזולת קרבנות, ציוה עליהם. והנה פרי הקרבנות שהיה הציבור מקריב במקדש היה זה, שהיה מתרשם בלב ההמון כי אלוה ומלך גדול שוכן בקרבם ושהם חביבים עליו, וציוה להם עבודות הרצויות לפניו. ושהם, בעשותם העבודות ההן במצוותו, הם מתרצים אליו יום יום וממשיכים עליהם תמיד אהבתו. וציותה התורה שלא יהיה כל אחד בונה במה לעצמו, אך כל העדה יקריבו את קרבנותיהם במקום מיוחד אשר יבחר בו ה'; ולא יהיה זה חלילה כדי למעט מעשה הקרבנות (כדעת הרמב\"ם במורה חלק ג' פ' ל\"ב), אך היה לטובת האומה והצלחתה ולתיקון המידות ולשמירת הדת, כי בהיות לכל העם מקדש אחד יתקבצו כולם למקום אחד ויתקשרו לבותם בקשר האחווה ויהיו תמיד לאגודה אחת, ולא יהיה כל שבט וכל משפחה לעם בפני עצמו. ואם היה כל אחד בונה במה לעצמו, היה מספיק לכל אחד שיהיה האל מרוצה לו ומקבל זבחיו, ולא היה לבו דואג כלל לשאר בני אומתו, תחת שרצון התורה הוא שיהיה הגמול כללי לאומה, וכל ישראל ערבים זה לזה. גם היה אפשר שתתקלקל העבודה אצל משפחה או שבט וימירו את חוקותיה, ומעט מעט ילכו בחוקות הגויים ויקבעו להם מנהגים נתעבים לפניו ית' וגם את בניהם ואת בנותיהם יזבחו; ובהיות העבודה רק במקום אחד - הקילקול יותר רחוק, כי תצטרך לזה הסכמת האומה כולה (ועיין מה שכתבתי במדבר ט\"ו ט\"ו). והנה קרבנות הציבור הם כדי שיהיה לישראל משכן ומקדש לעבודת האל, כדי שיתרשם בלבם כי ה' בקרבם והוא מלכם ומנהיגם המשגיח על מעשיהם והגומל אותם כדרכם וכעלילותם, ולא יתרשם זה בלב ההמון בלי ענין מוחש שירמוז אליו. ולפיכך הוצרך שיהיה המקדש כתבנית היכל מלך והוצרך שיהיה בו שולחן ומנורה ועל השולחן מערכת לחם והכלים השייכים לשולחן, קערותיו וכפותיו. ואחר שהיה המנהג להקריב לאלהים מנחה מן הדברים הנאכלים, היה מן הראוי שנביא לפני מלכנו מיני אכילה ושתייה, והנה הזבחים כנגד האכילה והנסכים כנגד השתייה. והוצרך שיהיו למלך משרתים העובדים בביתו ועומדים לפניו, והם הכהנים; ואחד מהם רואה פני המלך היושב ראשונה במלכות, והוא הכהן הגדול. והוצרך שיהיו המקדש וכליו והכהנים ובגדיהם מפוארים בהוד והדר לכבוד, למען תתרשם בלב העם גדולת המלך השוכן בבית ותהיה יראתו על פניהם לבלתי יחטאו. ואם בתחילה כשהיה כל אחד בונה במה לעצמו היתה העבודה מסורה לכל אדם או לבכורות, עכשיו שאין מקריבים רק במקום אחד , הוצרך שתהיה העבודה ביד משפחה אחת המשרתת בשם האומה כולה. והמשפחה הזאת המקודשת לעבודת האל ראוי שתהיה פנויה משאר מלאכות ועבודות; ולהיות עבודתה בבית ה' בשם האומה כולה - ראוי שתהיה פרנסתה מזומנת לה מאת העם. ואמנם לא היה ראוי שיהיה כל כהן וכל לוי מקבל פרנסה קבועה, והיה כצדיק כרשע; אבל הניחה התורה ברשות כל איש ואיש מישראל לתת מתנותיו לכל כהן ולכל לוי שירצה, ומתוך כך ישתדלו הכהנים והלויים להיות מרוצים לקהל בכשרון דרכיהם וביושר מעלליהם. ואמנם קרבנות היחיד כולם לתועלת היחיד בכל העתים אשר יעברו עליו. אם תבואהו טובה, יתן תודה לה' ויקריב קרבנו , ובזה יתרשם בלבו כי מאת ה' היתה לו הטובה ויבטח בו ויתקן מעשיו כדי להמשיך עליו תמיד אהבתו וחמלתו; ואם יהיה בצרה, יתפלל לאל וידור נדר, שאם יחלצהו יקריב לפניו קרבן, וכאשר רווח והצלה יעמוד לו ישלם נדרו ויתרשם בלבו כי ה' הצילו . ואם חטא בשגגה, יביא קרבן ויתרשם בלבו כי אלהיו סלח לו והוא רצוי לפניו כבתחילה. ואם לא היתה כפרה לשוגג , היה החוטא אומר בלוב; מי יצילני מיד האל הקשה הזה? כי הנה עתה בבלי דעת חטאתי וחרה אפו בי וישליכני מלפניו ואין לי תקוה להשיב חמתו; אם כן , למה אשתמר עוד מחטוא מהיום והלאה ? - ואמנם החוטא בזדון לא היה מביא קרבן, כדי שלא יתרשם בלבו כמחשבת הגויים הקדמונים שהאל לוקח שוחד מן החוטאים וסולח להם על פשעיהם. ועוד תועלת אחרת היתה בקרבנות היחיד, והוא כי מלבד החלק המגיע מהם לכהנים, הנה גם מה שנשאר לבעלים היו הבעלים מוכרחים לאכלו בחברה עם זולתם, כי לא היו רשאים להשאיר ממנו עד המחרת או עד היום השלישי ואף לא למלוח בשר הזבח ולהביאו לביתם חוץ לירושלם ולאכלו עם בני ביתם; והנה המשלם נדרו לה' על חסד אשר עשה לו היה מוכרח לשמח עמו גם אחרים, ועל ידי זה היה מתקשר בקשר האהבה עם אנשים אשר לא ידע מתמול שלשום או לפחות היה מהנה מסעודתו העניים והאביונים, ועיין למטה י\"ט ט'."
            ],
            [
                "לרצונו: כתרגומו: לרעוא ליה, שיהיה הקרבן נרצה לפני ה' לטובה לו לאיש המביאו. 'רצון' בתורה ושאר הספרים הקדמונים אין ענינו בחירה חפשית, וכן כתב גם רמבמ\"ן כאן."
            ],
            [
                "ונרצה לו לכפר עליו: אין קרבן מכפר על עון, אלא על שגגה (חוץ ממקצת אשמות), והעולה אינה על חטא - רק כמתנה להתרצות לאדון, לכפר עליו, לכסות על מומיו אשר לא ידע בהם, או לבקש ממנו חסד, וירא שמא יגרום החטא הבלתי ידוע למנוע שאלתו."
            ],
            [
                "ושחט: וכן והפשיט ונתח, חוזר לבעל הקרבן, והוא יעשה בידיו או על ידי מי שירצה. וכן וקרבו וכרעיו ירחץ במים (למטה פסוק ט') נאמר על בעל הקרבן (עיין נתיה\"ש שם), וכל מה שצריך שיעשהו הכהן נזכר בפירוש בכתוב."
            ],
            "",
            "",
            "",
            [
                " וקרבו וכרעיו ירחץ במים: להסיר לִכלוכם לכבוד גבוה (דון יצחק)."
            ],
            "",
            "",
            [
                "את ראשו: לא היה מנתח הראש ולא החלבים, אבל היה כורת הראש (כי בשחיטה אין הראש מתפרד מן הגוף) והיה חותך החלבים בסכין; ושתי הפעולות האלה, אע\"פ שאינן ניתוח ממש, הרי הן כריתה וחתיכה בסכין, ונכללו במילת ונתח ."
            ],
            "",
            "",
            [
                " ומלק את ראשו: חִתוך מן העורף, וכאן היה מתיז את הראש בהחלט ומקטירו לעצמו, ולמטה בחטאת (ה' ח') לא היה מבדיל; לפי שדם העוף הוא מועט ואין בו די לקבלו בכלי ולזרקו על המזבח סביב, לכן ציוה ונמצה דמו על קיר המזבח, וגם בחטאת העוף שנ' (למטה ה' ט') והזה מדם החטאת, לא היה מקבלו בכלי, ומזה הטעם לא היתה המליקה אלא בראש המזבח, כדי שלא יאבד מהדם כלל (דון יצחק). ",
                "ונמצה: קודם שיקטיר, ואין צורך לפרש' וכבר נמצה', אלא שתחילה הזכיר ההקטרה שהיא העיקר, ואח\"כ חזר להזהיר שבשעת המליקה ימצה הדם על קיר המזבח. ורנ\"ה וייזל כתב שאין הוי\"ו להפך העבר לעתיד, והוא טעות."
            ],
            [
                "מֻראתו: מראה לשון מריא, מקום שמלעיטין ומכניסים שם המאכל."
            ]
        ],
        [
            [
                "מנחה: עיקרו שורש נוח, כטעם ריח ניחוח, אע\"פ שאח\"כ נתקבלה המ\"ם כאילו שרשית, ואמרו מנְחה בנו\"ן נחה, גם אמרו מְנָחות במי\"ם שואית ובנו\"ן קמוצה בפלס שְפָחות."
            ],
            [
                "וקמץ משם מלא קֻמצו: אין ספק שהכהן הוא הקומץ, שאם לא כן, היה צריך שיוסיף הכתוב ונתן על כפי הכהן; ומה שלא נכתב' וקמץ' הוא מפני סמיכות מילת הכהנים, והנה אמר וקמץ והקטיר הכהן, כאילו שני הדברים דבר אחד הם, כי מיד אחר שהיה קומץ - מקטיר. ",
                "אזכרתה: מענין ריח, כמו (הושע י\"ד ח') זכרו כיין לבנון, וכל לשון זכירה תחילת הוראתו הריח ריח, והושאל על הזכירה. כי זכירת מה שהיה הוא כאדם המרגיש ריח הדבר אחרי עברו מנגד עיניו; והרמבמ\"ן כתב בהפך, כי הריח נקרא זֵכֶר מפני שהוא דומה לזיכרון השומר רשמי הדברים אחר העלמם מן החושים; והוא לא זכר כי כל המילות המורות על פעולות הנפש ועל כל מה שאינו מורגש בחוש, כולן מילות מושאלות והונחו מתחילתן על ענינים מורגשים, והמילה המורה על הריח קדמה בהכרח למילה המורה על הזיכרון."
            ],
            "",
            "",
            "",
            "",
            [
                " מרחשת: עמוקה, לא כן מחבת. ע' רש\"י, וראיה לזה: וכל נעשה במרחשת (בתוכה) ועל המחבת (עליה) (למטה ז' ט') (רנ\"ה וייזל)."
            ],
            [
                "אשר יֵעָשֶׂה מאלה: אולי ראוי לקרוא יַעֲשֶׂה בקל, כלו' העושה והוא הנזכר אח\"כ והקריבה אל הכהן ."
            ],
            "",
            "",
            "",
            "",
            [
                "מלח ברית אלהיך: עד היום הזה נשיאי הערבים כשכורתים ברית מביאים כלי של מלח ואוכלים יחד פת במלח, והנה זה היה מנהג ידוע בימי קדם בארצות המזרח שהברית נכרת במלח. ואמנם כל קרבן הוא לרצות ולפייס האל ולהביאו עמנו בברית, ולפיכך ציוה לתת מלח בכל קרבן וקרא לאותו מלח מלח ברית אלהיך, כי בו אתה כורת ברית עם אלהיך."
            ],
            [
                "מנחת בכורים: לפי הפשט הוא של יחיד הבאה בנדבה (כדברי ראב\"ע), ואיננה של ציבור; ומילת אִם - כמשמעה . ברש\"י כ\"י: \" לשון שבירה וטחינה גסה (לא גורסה)\", וכן צ\"ל. "
            ]
        ],
        [
            [
                " זבח שלמים: כמו (משלי ז' י\"ד) זבחי שלמים עלי היום שלמתי נדרי על כן וגו'. הוא זבח של שמחה ונאכל בחברה להרבות השמחה והשלום בעולם. ואולי נקרא כן מפני שנשלמה התאוה והתוחלת ."
            ],
            "",
            "",
            "",
            "",
            "",
            "",
            "",
            [
                " העצה: כי דומה לעץ שיוצאים ממנו ענפים (רנ\"ה וייזל)."
            ],
            "",
            "",
            "",
            "",
            [
                "ממנו קרבנו: רמבמ\"ן תירגם; מאותו קרבן, ואיינו נכון ."
            ]
        ],
        [
            "",
            [
                "מכל מצוות ... ועשה מאחת: נגד אחת, כמו (ש\"ב כ\"ב כ\"ב) לא רשעתי מאלהי, וכן (למטה ה' ט\"ו) וחטאה בשגגה מקדשי ה', וכן (שם שם ט\"ז) ואת אשר חטא מן הקדש ישלם 1. [1. ב\"המשתדל\" לשד\"ל לס' ויקרא כתוב עוד: וקרוב לזה והייתם נקיים מה' ומישראל (במדבר ל\"ג ל\"ב).]"
            ],
            [
                "לאשמת העם: שהעם נושא עון מנהיגיו ונענש על ידם, כענין (בראשית כ' ד') הגוי גם צדיק תהרג; וכן באמת השחתת המנהיג גורמת תקלות רבות לעמו; אבל הקדמונים היו מאמינים שהעם נענש ממש על חטאת המנהיג; גם ייתכן כדברי רש\"י שהם תלויין בו לכפר עליהם, וצ\"ע. ",
                "חטאת: היא היא אשם, אך נקרא חטאת שכשעושין בו חיטוי על קרנות המזבח, ומפני שקוראים להזהה חיטוי כדברי הקרא (תהלים נ\"א ט') תחטאני באזוב, ע\"כ נקרא הקרבן הזה חטאת, לא מפני שבא על חטא. וכן אנקלוס (למטה ו' י\"ט) תירגם הכהן המחטא אותה: כהנא דמכפר בדמה, הזכיר הדם שבו היו ההזיות. ורקן בקרבן עולה ויורד כשהעני מביא עשירית האיפה סלת לחטאת (למטה ה' י\"א), אין שם חיטוי כי אין שם דם, ומכל מקום נקרא חטאת מפני שהיא באה תמורת הכשבה או בני היונה ."
            ],
            "",
            "",
            "",
            "",
            "",
            "",
            "",
            [
                " ואת עור הפר: דבק למטה."
            ],
            "",
            [
                "כל עדת ישראל: כמשמעו, כל הקהל; וזה אמנם לא יהיה רק בשגגת המנהיגים והשופטים, אבל הכתוב לא הזכיר הסנהדרין ואל הזכיר כלל הוראת ב\"ד, ולפי הפשט אחד הוא שתהיה השגגה בעבור הוראת ב\"ד או הוראת הכהן הגדול או המלך, או שתהיה ללא מורה."
            ],
            "",
            "",
            "",
            [
                "וטבל מן הדם: ע' רנ\"ה וייזל למטה י\"ד ט\"ז 2. [2 רנ\"ה וייזל בביאורו לס' ויקרא בנתיבות השלום כתב שם: בכל לשון טבילה אחריו בי\"ת כמו יבטל וגו' בדם הצפור (ויקרא י\"ד ו'), לבד כאן ובפר העלם דבר, וייראה שלשון טבילה על הלחלוחית שהוא מקבל, ולכן פעם מדרך הלשון שיסמיך אליו בי\"ת, לפי שמקבל בנגעו בדבר שנטבל בו, ופעם יסמיך אליו מן, לפי שנטבל ממנו.]"
            ]
        ],
        [
            [
                " ושמעה קול אלה וגו': ענינו שנשבע לשקר, ואמר ושמע כי כן היה המנהג, שלא לבטא האלה והקללה בפיו, רק אחרים היו משביעים אותו והוא עונה אמן כענין הסוטה (במדבר ה' כ\"ב), [ב\"המשתדל\" של שד\"ל לס' ויקרא כתוב עוד: כי אמנם הרבה היו הקדמונים נזהרים שלא לפתוח פיהם בדבר רע, ומכאן נמשכת המליצה \"אם\", \"אם לא\" בשבועות, גם מליצת כן יעשה לי אלהים, בלי שיפרשו מה יעשה, ומזה כל לשונות של כינוי כגון כי נאץ נאצת את אויבי ה' (שמואל ב' י\"ב י\"ד) ושונאיהם של ישראל.] אבל שבועה שאין עמה אלה היה מוציאה מפיו ונקראת שבועת ביטוי, והיא להרע או להיטיב לעצמו (פסוק ד'). והנה זה לבדו הוא מזיד, ואותם שלמטה שוגגים, ונכלל זה עמהם, כי שומע האלה מורה היתר לעצמו ואומר בלבו: למה אתחייב אני להתעבר על ריב לא לי ולהעיד עדות לזה? ולמה אגרום נזק לבעל ריב? [ב\"המשתדל\" של שד\"ל לס' ויקרא בא עוד ובאמת כמה בני אדם ישרים ותמימים הם נמנעים מלהעיד, מיראתם להזיק לשום אדם או מיראתם לקנות להם שונא ואויב, לפיכך הוצרכה התורה להודיענו בפירוש: אם לא יגיד ונשא עונו, ואף על פי שהודיעה התורה כי הנמנע מלהעיד הוא חוטא, היא חסה עליו ועשתה אותו כשוגג. ויש עוד שניים מזידים הקרובים לשוגגים ומתכפרים בקרבן (ע' למטה פסוק כ\"ה ופרק ס\"ז ט\"ז ל' ופרק י\"ט ה').] ולדעת רנ\"ה וייזל בקרבן לבדו לא יכופר לו אם לא ירצה את חברו, אם בהימנעו מהעיד לו גרם לו נזק ."
            ],
            [
                "ונעלם ממנו והוא טמא: ואכל קודש או בא אל המקדש (רש\"י) או שנגע באחרים ולא הזהירם שהוא טמא (אח\"ם)."
            ],
            [
                "ברש\"י צ\"ל: \"ונעלם והוא ידע\" (לא: ולא יידע), כלומר רש\"י מקשה אם נעלם איך ידע, ומתרץ תחילה ידע ואח\"כ שכח, ועיין ספר הזכרון ושפתי חכמים ."
            ],
            [
                "לכל אשר יבטא האדם: כולל הכול אפי' דברים שאין בהן הרעה והטבה (רנ\"ה וייזל), ואולי להוציא דברים, שאין אדם רשאי לקבל עליו, כגון לחבול בעצמו וק\"ו בחברו. ",
                "ונעלם ממנו: שכח שבועתו ועל ידי כן עבר עליה."
            ],
            [
                "והתודה: הוא וידו בפה על הקרבן כשסומך ידו עליו, אם קרבנו בהמה, או בלא סמיכה, אם יביא עוף או מנחה, לפי' אמר תחילה שיתודה, ואח\"כ פירש שהקרבן יהיה עולה ויורד."
            ],
            "",
            [
                "אחד לחטאת ואחד לעולה: כדי שיהיה בהם חלק לכהנים וחלק לגבוה, כי מאותו שיהיה לחטאת יאכלו הכהנים, ואשר יהיה לעולה, הוא כולו לגבוה (דון יצחק וכן נראה כוונת ראב\"ע)."
            ],
            [
                "והקריב את אשר לחטאת ראשונה: כדי שבתחילה יכופר חטאו, ואחרי כפרתו יקריב עולתו להתרצות אל אדוניו ולדבקה בו (דון יצחק, ולזה רמז גם רש\"י). ",
                "ומלק: ע' למעלה א' ט\"ו ."
            ],
            "",
            "",
            "",
            "",
            "",
            "",
            [
                " בערכך: אין הכ \" ף לכינוי אלא כך הוא משקל השם הזה בלמ\"ד הפועל כפולה, ולמטה (י\"ח וכ\"ה) בערכך לאשם כפירש\"י בערך האמור למעלה באשם. והנה בשלושה האשמות קבע הערכך לחומר הענין, כי הם זילזול כלפי מעלה, אם שאכל קודש או שלא ידע אחת מתורות ה' או שנשבע לשקר, לכך החמיר שיהיה שוויו שני שקלים (אח\"מ) לא לבד שלא יהיה (כמו הקודם) עולה ויורד לפי עשרו ועניו, אלא שיהיה תמיד איל גדול. ",
                "שקלים: אולי הקריאה שקליים בלמ\"ד פתוחה. מה שכתב רש\"י: אין מעילה אלא שינוי, והוא מתורת כהנים (ויקרא פרשתא י\"א) ענינו כמו שקור, וכן (יבמות ס\"ה ע\"ב) מותר לשנות מפני השלום, ענינו לשקר, כי כל משקר משנה הדבר ממה שהוא, והאשה המועלת בבעלה (במדבר ה' י\"ב) היא משקרת ועושה עצמה כאוהבת אותו והיא אוהבת זולתו."
            ],
            "",
            "",
            [
                " לאשם: לדעת רז\"ל (כריתות פרק ד' משנה א') זה אשם תלוי שהוא מסופק ואינו יודע, אם חטא או לא חטא; והקשה אח\"ם כי אין זה משמעות מליצה כי תחטא ועשתה וגו', ומליצת על שגגתו אשר שגג והוא לא ידע; והוא אומר כי למעלה (כל פרק ד') מדבר בשגגת מעשה (שלא ידע שזה חלב או שאשה זו נדה) וכאן מדבר בהעלם האיסור, ומביא סיוע ממליצת על שגגתו אשר שגג והוא לא ידע. ואולי לכך נתכוון ראב\"ע באמרו ולא ידע: אם הוא אסור; אך יתר הדיבור הוא סתום ומבולבל, ואין לעמוד על אמיתת מחשבתו."
            ],
            "",
            "",
            [
                "עשק: עיין למטה י\"ט י\"ג. ומעלה מעל בה: הכוונה על הנשבע לשקר. או בתשומת יד: דבק עם \"תחטא ומעלה מעל, לא עם \"וכחש\", ותשומת יד כמו שליחות יד (שמות כ\"ב י')."
            ],
            "",
            "",
            "",
            [
                "ואת אשמו: הקרבן הוא מלבד השבת הגזלה, והנה איננו מכפר על חטא שבין אדם לחברו, אלא על מה שבין אדם למקום. [ב\"המשתדל\" לשד\"ל לס' ויקרא בא עוד: גם הקרבן הזה בא לכפר על זדון, על השבועה שנשבע לשקר; אלא גם החוטא הזה מורה קולא לעצמו, כי יאמר בלבו: אם נשבעתי לשקר, לא עשיתי אלא בשביל הממון, ועכשיו שחזרתי בתשובה בלי שום הכרח חיצוני, והחזרתי הממון גם הוספתי החומש, חף אנוכי ולא עון לי; לפיכך עשתה אותו התורה כשוגג, ונתנה לו כפרה בקרבן, כדי לפתוח פתח לבעלי תשובה.] "
            ]
        ],
        [
            "",
            [
                " צו את אהרן ואת בניו: בתחילת הס' אמר דבר אל בני ישראל, וכאן אמר צו את אהרן ואת בניו; וכתב הרמב\"ן כי שם יצווה בהבאת הקרבנות וישראל מביאים אותם, וכאן אמר צו את אהרן כי ידבר במעשה הקרבנות והכהנים יעשו אותם; ותלמידי מוהר\"ר י' א' אוסימו מוסיף כי עיקר המכוון בפרשת ויקרא הוא להגיד מעניני הקרבנות מה שנוגע לבעלים, ודרך עראי מגיד קצת ממה שנוגע לכהנים; ובפרשת צו העיקר הוא להגיד מה שנוגע לכהנים, הן מה שמוטל עליהם לעשות, הן מה שהוא חוק להם לקבל חלף עבודתם, גם מה שמוטל עליהם להורות כגון לכמה זמן הזבחים נאכלים ואיסור אכילתם בטומאה ואיסור החלב והדם, היא העול: ל' דליקה ושרפה, וכמו (במדבר ח' ב') בהעלותך את הנרות, והכוונה לומר הקרבן הזה הנקרא עולה על שם שכולו נשרף, יהיה על מוקדה על המזבח כל הלילה, ובבוקר יוסר הדשן, וכן נראה דעת ראב\"ע. [ב\"המשתדל\" לשד\"ל לס' ויקרא בא עוד: היא העולה, הוא בינוני, והכוונה היא היא הנשרפת, מלשון בהעלותך את הנרות (במדבר ח' ב') על שם שהשלהבת עולה וכן שורש \"דלק\" מן על ההרים דלקונו (איכה ד' י\"ט) ומדלג על ההרים (שיר השירים ב' ח'), וכן \"נסק\" ואש נשקה ביעקב [תהלים ע\"ח כ\"א ]). מסיקין את התנור, מן אם אסק שמים שם אתה  תהלים קל\"ט ח').] היא העולה על מוקדה כל הלילה עד הבקר: עיקר הפרשה הזאת הוא לצוות על תרומת הדשן והוצאת הדשן, ולפיכך אמר שהעולה נשרפת והולכת (ביום וגם) בלילה עד הבוקר ולא אח\"כ, כי בבוקר ירימו הדשן (מוהר\"ר י' א' אוסימו)."
            ],
            [
                "מדו בר: הבא לתרום את הדשן ילבש בגדי כהונתו, מלמד שהיא עבודה וצריכה בגדי כהונה (רנ\"ה וייזל), ורק הוצאת הדשן מחוץ למחנה אינה עבודה והכהן לובש בגדים אחרים. ",
                "הדשן אשר תאכל האש: כאילו אמר: אשר תדשן האש באכלה את העולה."
            ],
            "",
            "",
            "",
            "",
            "",
            "",
            "",
            [
                "יקדש: עיין שמות כ\"ט ל\"ז."
            ],
            "",
            [
                "אהרן ובניו: לפי הפשט אין הכוונה אלא על הכה\"ג שהיה מקריב מנחת חביתין ביום משיחתו ומשם והלאה מנחת תמיד כל ימי חייו; וטעם ובניו לדעת ראב\"ע ורשב\"ם מי שיהיה מבניו שיעמוד תחתיו לכה\"ג, וכמפורש אח\"כ בפסוק ט\"ו, וכמים דרשו (מנחות נ\"א ע\"ב) על כהן הדיוט כשעושה עבודה ראשונה צריך חנוך במנחה, ונראה שכן היה מנהג הכהנים, ואף על פי שאינו מצוה מן התורה."
            ],
            [
                "מרבכת: ראב\"ע כתב אין לו אח, ותפשו אותו ר' משה לנדא והמעמר, כי הנה עוד מרבכת למטה ז' י\"ב וגם בד\"ה א' כ\"ג כ\"דט, ותפישתם שוא והבל, כי משני המקומות ההם אין ללמוד כלל מה ענין מרבכת, והוא באמת כמי שאן לו אח."
            ],
            [
                "המחטא אותה יאכלנה: וכיוצא בזה למטה ז' פסוק ז' וח' וט'; כך היה הענין מימות משה עד דוד, ואז התקינו כ\"ד משמרות כהונה (תענית כ\"ז ע\"א) וכל העובדים ביום אחד (והם הנקראים בית אב) חולקים בבשר החטאת והאשם המובאים ביום ההוא, והוצרכו חז\"ל (זבחים צ\"ט ע\"א) לפרש הכהן המחטא אותה להוציא את הטמא בשעת עבודה (עיין רש\"י כאן ולמטה ז' ז' וח' וט'). ומתי יפקחו עיניהם של המחזיקים באוולת ואומרים שהתורה נכתבה בזמן המלכים ?"
            ],
            "",
            "",
            "",
            "",
            [
                " יזה: בנין הקל משורש גזה שענינו קפיצה, אם יקפוץ מדמה על הבגד, ובהפעיל ענינו זרק המשקה באופן שיקפוץ ממקום למקום. [ב\"המשתדל\" של שד\"ל לס' ויקרא בא עוד: ובלשון המושאל אמרו: כן יזה גוים רבים (ישעיה נ\"ב ט\"ו) יגרום לגויים רבים שיקפצו מרוב התמהון (וזה אחד מן הפרושים שגנב ממני גזניוס בספר \"האוצר\" שלו).]"
            ]
        ],
        [
            [
                ""
            ],
            "",
            "",
            "",
            "",
            "",
            "",
            "",
            "",
            [
                " לכל בני אהרן תהיה: לכולם ממש כל זמן שיהיו מתי מספר כגון בימי משה, או כל הנמצאים בבית המקדש ביום ההוא כשיפרו ויתרבו; וצ\"ע מה נשתנו אלו מאותן אלו שבפסוק הקודם? ורמב\"ן אמר כי באותן שלמעלה טרח הכהן באפייתן; ורנ\"ה וייזל דחה דבריו והוא מפרש לכל בני אהרן תהיה על פי דרכו (למעלה ו' כ\"ב) [שם כתב בביאורו לס' ויקרא בנתיבות השלום: יאכלנה, לפי הפשט אין לפרש שהמצווה על הכהן, שזורק את הדם שיאכלנה לבדו, שהרי מפורש לפנינו (כ\"ב) כל זכר בכהנים יאכל אותה, ועוד איך אפשר לומר כן, שבשר הכשב הגדל משקלו מאתיים ליטרות, יאכלנה איש אחד בום ולילה עד חצות, ובעל כרחך, יבוא לידי נותר. אבל היה נראה שהיא לכהן המחטא, והוא יקרא עליו לבניו ולמשפחתו הזכרים ולאחיו הכהנים מי שירצה ולחלק מנה כרצונו. ואם כן יאכלנה אינה אכילה ממש, אלא יזכה בה, לעשות בה כרצונו, וגם זה בלשון אכילה כמי יגיע כפיך כי תאכל (תהלים קכ\"ח ב'), וכן והשליטו לאכול ממנו (קהלת ה' י\"ח ).] שהמקריב רשאי לתת מחלקו לכל שאר הכהנים; ונ\"ל שאין זה משמעות לכל בני אהרן תהיה, והיל\"ל כל בני אהרן יאכלוה, כמו למעלה, אך לכל בני אהרן תהיה היא מליצה שווה למליצת לכהן המקריב אותה לו תהיה."
            ],
            "",
            "",
            "",
            "",
            [
                "נדר: הרי עלי, נדבה - הרי זו."
            ],
            "",
            "",
            [
                "ואם האכל יאכל מבשר זבח שלמיו ביום השלישי: אם המקריב יותיר מבשר הזבח עד היום השלישי ולא ישרפנו, אבל יאכל ממנו או יאכיל אחרים שיאכלו ממנו ביום השלישי, אז לא יהיה קרבנו נחשב לו, אך פיגול יהיה, וכל מי שיאכל מבשרו אפילו בתוך הזמן (ביום הראשון והשני) עונו ישא. זה הוא משמעות הכתוב, אבל זו באמת חומרא גדולה, שמי שאכל מבשר הזבח בתוך הזמן ישא אונו כאילו אכל פיגול, שמפני שאחר כן לא נשרף הנותר, יהיה כמי שאכל ממנו ביום השלישי; ועל זה תמה ר' אליעזר ( זבחים כ\"ט ע\"א): אחר שהוא כשר יחזור ויפסל? לפיכך הוצרכו חכמים להוציא הכתוב מפשוטו, ולפרש שאין הקרבן נפסל באכילת יום שלישי, אלא אם כן בשעת הקרבתו היתה כוונת הבעלים לאכלו בשלישי, ולכך דרשו המקריב אותו לא יחשב לו, אזהרה לבעלים שלא יחשבו בשעת הקרבה לאכול מבשרו ביום השלישי, והנפש האוכלת ממנו (אם קודם אכילה ידעה מחשבת הבעלים) עונה תשא. אחרי כמה שנים שהייתי מתמיה על רז\"ל, למה (כדברי רשב\"ם) עקרו הכתוב הזה מפשוטו, היום (פורים, תר\"ז) זכיתי להבין מה ראו על ככה. וכן בכל מקום שנטו רז\"ל מפשט הכתובים , כשאין הדבר דעת יחיד, אבל הוא דבר מוסכם בלי חולק, איננו טעות שטעו, אבל הוא תקנה שתיקנו לפי צורך הדורות, ומי כמוהם ריפומאטור? אבל תקנותיהם היו בחכמה עמוקה וביראת ה' ואהבת האדם, לא להנאת עצמם או לכבודם, ולא למצוא חן בעיני בשר ודם."
            ],
            "",
            "",
            [
                "שקץ: ענינו שרץ או דג או עוף האסור באכילה, ושקץ טמא ענינו אחד מן השרצים המטמאים במותם."
            ],
            "",
            "",
            [
                "וחלב נבלה וחלב טרפה: זה נאמר כנגד דור המדבר שלא היו אוכלים בשר אלא שלמים, ולא היה להם חלב מותר אלא חלב של נבלה וטרפה (ולפיכך אמר אח\"כ בדם: בכל מושבותכם, כלומר בין בדור זה ובין כשתהיו על ארצכם), והואיל והזכיר שהוא מותר למלאכה הזכיר איסור אכילתו, אעפ\"י שאינו צריך להיאמר (וכן דעת התרגום המיוחס ליב\"ע, ע' נתיבות השלום) ולדורות - המקרא הזה מלמד שאין החלב טמא טומאת נבלה, וגם המקרא הזה ראייה שנכתבה התורה בדור המדבר."
            ],
            [
                "מן הבהמה אשר יקריב ממנה: שמקריבין מאותו המין."
            ],
            [
                " וכל דם וכו' לעוף ולבהמה: שלא נחשוב שאין איסור הדם אלא כאיסור החלב, שהוא במינים הקרבים על המזבח, לכך הוסיף לעוף ולבהמה, וחיה בכלל בהמה (רנ\"ה וייזל)."
            ],
            "",
            "",
            "",
            "",
            "",
            [
                "שוק: עיין סמ\"ג עשין קפ\"ג ותי\"ט חולין סוף פרק י' משנה ד' וס' זכרון."
            ],
            "",
            [
                "שוק: לא נקרא שוק התנופה, כי לא היו עושים בו הנפה, ונקרא שוק התרומה, כי היה מורם וניתן לגבוה, כלומר לכהן (עיין שמות כ\"ט כ\"ד)."
            ]
        ],
        [
            "",
            "",
            [
                "את כל העדה הקהל אל פתח אהל מועד: כתב רש\"י (לפי חז\"ל ויקרא רבה י ט) שהחזיק מועט את המרובה, וזה בחשבן כי העדה היא הקהל, ואינו כן. "
            ],
            "",
            "",
            "",
            "",
            [
                "ויתן אל החשן את האורים ואת התומים: משה נתנם בחושן בשעת לבישה; אם כן, לא היו קבועים בחושן; אם כן, היה הכהן משתמש בהם לפרקים, ומוציאם מתוך החושן; ואולי היו כ\"ב אותיות חקוקות על כ\"ב חתיכות קטנות של עץ או של מתכת, והיה הכהן מרים משם אות אחת ואחר כך אות אחרת, והשגחת ה' היתה מזמנת לו תשובה נכונה לשאלתו; והיו האותיות ההן נקראות כל אחת בשם מיוחד, האל\"ף היתה נקרת \"אוּר\", והת\"ו היתה נקראת \"תֹם\", וכללן, מאל\"ף ועד ת\"ו, נקראו \"אורים ותומים\", ומזה נמשכת קבלת חז\"ל (יומא עג:) שמאותיות שמות השבטים היו מבינים התשובה. "
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                "איל המלואים: ע' נתיבות השלום. [רנ\"ה וייזל מביא שם את פירושו של רש\"י ושל הרמב\"ן ל\"איל המלואים\" ומסיים: ולי נראה כפשוטו, כי בפר החטאת נהגו במתן דמו ובהקטרת חלביו כמשפט החטאת; ושרפת הפר מצינו כדוגמתן בחטאות הפנימיות, ועוד שהוצרך להישרף לפי שלא היה לו אוכלין, שלא כהנו אהרן ובניו עדיין, וכן באיל העולה נהגו בו כמשפט כל עולה, לבד איל השני איננו על דרך השלמים, כי לא בא על נדר, ולא נדבר ולא תודה, כי לא נמלטו מצרה, ולא נהגו במתן דמו כמו בשאר השלמים, כי כאן הזה ממנו על אוזן ובוהן אהרן ובניו, וכן בהקטרת אימוריו לא נהגו כדין שאר שלמים, שהשוק ולחם התרומה נאכל לכהנים, וכאן עלו על המזבח. גם באכילת הבשר לא נהגו כדין שלמים שכל טהור יאכל אותו וכאן נאכל לאהרן ולבניו ונאסר לזרים על כן איננו שלמים, אלא קראו איל מלואים , כלומר איל שנהג רק בימי המלואים , ואין כדוגמתו עוד.]"
            ]
        ],
        [
            [
                "ויהי ביום השמיני: למילואים ולניסן, כראב\"ע; ועיין נתיבות השלום שמות מ' ב' שמביא לשון ר' אליה מזרחי, שמביא מל' הספרי שכן דעת ר' עקיבא , אלא שלפי נוסח הדפוס אינו כן."
            ],
            "",
            "",
            [
                "הקמץ במילת נראה קשה, כי הוא בינוני זכר והיה משפטו בסגול, וטעם כי היום ה' נראה אליכם על ירידת האש מן השמים לאכול הקרבנות (רשב\"ם וראב\"ע), כי אמנם כל נס ניכר וגלוי הוא מראה כבוד ה', כמו (שמות ט\"ז ז') ובקר וראיתם את כבוד ה', שאין המכוון בו אלא ירידת המן, ואולי בכוונה ניקדו נראה ל' נקבה כדי שיובן אש ה', לא האל עצמו."
            ],
            [
                "אל פני אהל מועד: מקרא קצר: ויקחו את אשר ציוה משה ויביאו אל פני וגו', ע\"ד (בראשית מ\"ח ט') קחם נא אלי."
            ],
            "",
            "",
            "",
            "",
            [
                "הקטיר המזבחה: שם אותם על המזבח ובבוא האש של מעלה נקטרו (רשב\"ם)."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                "ויבא משה ואהרן אל אהל מועד ויצאו ויברכו את העם: אחר שעבד אהרן עבודתו נכנס משה עמו, כביכול להעמידו לפני המלך ולבקש מלפניו שירצהו או לשמוע אם הוא רצוי לפניו, ואז נתבשר היותו רצוי לפניו והורשה לברך העם, ואז יצאו ובירכו את העם, מיד נראה כבוד ה'."
            ]
        ],
        [
            [
                "ויקריבו לפני ה' אש זרה: לא היתה כוונתם להקטיר קטורת של שחר (כדעת רשב\"ם וכמו שהאמנתי גם אני זה עשרים שנה, עיין \"בכורי העתים\" תקפ\"ח עמוד קמ\"ה), שאם כן, מה מקום לשתי מחתות (ועיין במבאר עוד ראיות אחרות), אבל הקריבו קטורת שלא ציוה ה' והיה חטאתם מפני גאווה; כי לא הספיק להם להיות משרתים לאביהם, ככתוב (למעלה ט' י\"ב) וימציאו בני אהרן את הדם אליו, וביקשו להראות שגם הם כהני ה' כאהרן, והואיל משה לא ציוה אותם לעשות שום עבודה פרטית, בחרו הם לעצמם עבודה יקרה והקריבו לפני ה' אש זרה, ולא אמר קטורת זרה, כי באמת לא היתה הקטורת זרה (עיין במבאר), אבל האש היתה זרה, ואם היתה ההקטרה ההיא ממצוות משה, היה משה מודיעם שלא ייקחו אש, כי מאת ה' תבוא האש, כמו שבא לאכול העולה; אבל הם עשו מדעת עצמם, ובהיותם בלתי בטוחים שתצא אש ה' לאכול את הקטורת אשר לא ציוה, הוצרכו להביא אש זרה."
            ],
            [
                " ותצא אש: אש אחרת, לא האש שאכלה העולה (כשעת רשב\"ם), שאם כדבריו ותצא \"האש\" היה לו לומר, ועיין רנ\"ה וייזל בפסוק הקודם."
            ],
            [
                "הוא אשר דבר ה': אין צורך לבקש היכן דיבר, כי כמוהו ותהי אשה לבן אדניך כאשר דבר ה' (בראשית כ\"ד נ\"א); והכוונה: דע כי כך גזרה חכמתו ית' להתקדש להראות קדושתו וגדלותו בהענישו את בחיריו הקרובים אליו, וזה למען כל העם ישמעו וייראו וידינו ק\"ו בעצמם (עיין רש\"י); והנני מבטל מה שכתבתי על המקרא הזה ב\"בכורי העתים\" תקפ\"ח עמוד קנ\"ה."
            ],
            "",
            "",
            "",
            "",
            "",
            [
                "יין ושכר אל תשת: לא שנדב ואביהוא חטאו מפני שכרות, כי לא יאומן ששתו יין בבוקר השכם ביום הנורא ההוא; אבל מפני שמתו על שהוסיפו דבר אשר לא ציוה אותם ה', רצה ה' לזרז את אהרן ואת בניו שיהיו זהירים בעניני העבודה, שלא להחליף אפי' דבר קטון, והנה הוא כאילו אמר: ידעתי כי מהיום והלאה לא תזידו עוד לעשות דבר מדעתכם, אך הנני מצווה אתכם שתיזהרו גם מן השגגה, ולפיכך לא תשתו יין ושכר בבואכם אל אוהל מועד, שמא תבואו לשנות שום דבר, ולא לבד תיזהרו בזה במעשה העבודה, אלא גם כשתורו הוראה לאחרים בעניני הקודש וחול, טמא וטוהר או בשאר חוקי ה', תיזהרו שלא לשתות פן תטעו בהוראה וחטאתם לה'.",
                "בבאכם, ולהבדיל, ולהורות: השתיה אסורה לכהנים בכל הפעולות המיוחדות להם, והם שלושה מינים: האחד הוא מעשה העבודה במקדש, וזהו בבאכם אל אהל מועד; והשני ההוראה בעניני קודש וחול וטמא וטהור, בעניני העבודה ובית המקדש, כלומר לפסוק הדין כשייולד איזה ספק לכהנים עצמם; והשלישי הוא להורות את בני ישראל את כל החוקים, להודיעם מה יעשו, מה אסור ומה מותר, ואולי גם ההוראה בעניני הצרעת נכללת בפסוק השני, כי היא להביל בין הטמא ובין הטהור."
            ],
            [
                "בבאכם, ולהבדיל, ולהורות: השתיה אסורה לכהנים בכל הפעולות המיוחדות להם, והם שלושה מינים: האחד הוא מעשה העבודה במקדש, וזהו בבאכם אל אהל מועד; והשני ההוראה בעניני קודש וחול וטמא וטהור, בעניני העבודה ובית המקדש, כלומר לפסוק הדין כשייולד איזה ספק לכהנים עצמם; והשלישי הוא להורות את בני ישראל את כל החוקים, להודיעם מה יעשו, מה אסור ומה מותר, ואולי גם ההוראה בעניני הצרעת נכללת בפסוק השני, כי היא להביל בין הטמא ובין הטהור."
            ],
            [
                "בבאכם, ולהבדיל, ולהורות: השתיה אסורה לכהנים בכל הפעולות המיוחדות להם, והם שלושה מינים: האחד הוא מעשה העבודה במקדש, וזהו בבאכם אל אהל מועד; והשני ההוראה בעניני קודש וחול וטמא וטהור, בעניני העבודה ובית המקדש, כלומר לפסוק הדין כשייולד איזה ספק לכהנים עצמם; והשלישי הוא להורות את בני ישראל את כל החוקים, להודיעם מה יעשו, מה אסור ומה מותר, ואולי גם ההוראה בעניני הצרעת נכללת בפסוק השני, כי היא להביל בין הטמא ובין הטהור."
            ],
            "",
            "",
            "",
            "",
            [
                " ואת שעיר החטאת: משמע שלא היה שם אלא שעיר אחד (והוא הנזכר למעלה פרק ט', פסוק ג'), א\"כ לא היה ראש חודש, ויום השמיני הוא שמיני בחודש, כי באחד לחודש הוקם המשכן וקודם יום השמיני ישבו שבעת ימים פתח אוהל מועד, א\"כ היה המשכן על עמדו; וגם לא היה שם שעיר הנשיא, א\"כ הנשיאים התחילו להקריב קרבנותיהם אחר יום השמיני, וביום כלות משה להקים את המשכן (במדבר ז' א') לאו דווקא באותו היום, אלא לאחר המלואים, וכן כתוב שם (שם שם י') חנוכת המזבח ביום המשח אותו, ואח\"כ כתוב (שם שם פ\"ח) אחרי המשח אותו, ורז\"ל אמרו (זבחים ק\"א ע\"ב) (עיין רש\"י) שהיו שם שלושה שעירים, אבל שנים מהם אכלו אותם מפני שהיו קדשי שעה, ורק שעיר ר\"ח שרפו אותו מפני שהיה קדשי דורות; אך לפי הפשט נראה שהיה לו לפרש איזה שעיר דרש, ובאמרו סתם \"ואת שעיר החטאת\" משמע שלא היה שם אלא שעיר אחד. ומה שכתב רש\"י בסוף פסוק שאחר זה שחטאת שמיני לא באה לכפרה, אין הדבר כן שהרי למעלה ט' ז' כתוב ועשה את קרבן העם וכפר בעדם, וקרבן העם הוא שעיר עזים ועגל וכבש (שם פסוק ג)."
            ],
            [
                "מדוע לא אכלתם: אעפ\"י שאתם אוננים היה לכם לאכול החטאת, כי כבר אמרתי לכם (פסוק ו' ז') ראשכם אל תפרעו וגו', ומפתח אהל מועד לא תצאו, כלומר שאין לכם לחוש כלל למה שאריע לכם."
            ],
            "",
            [
                "הן היום הקריבו: אני עם ארבעה בני הקרבנו את חטאתנו ואת עולותינו לכפר בעדנו, ואעפ\"כ קרו אותי כאלה שמתו שני בני, א\"כ הרי אין אנחנו רצויים לפני המקום, וא\"כ אם אכילת החטאת היא, כאשר אמרת, לכפר על העדה, הייתכן שנכפר אנחנו על העדה בהיותנו אנחנו נזופים למקום? ואם בכל זאת היינו אוכלים אותה והיינו מתברכים לבנו שעדיין הרי אנו רצויים לפניו והרי אנו כדאי לכפר על העם, הייטב בעיני ה'? הלא יותר תבער בנו חמתו על זדון לבנו זה. ולדעת הכורם (וקרובין לזה דברי הרמב\"ם) הכוונה: אם כבשתי את צערי ולא בכיתי כדי להצדיק דין שמים ברבים, הייטב בעיני ה' לאכול את בשר החטאת מתוך שמחה ונחת, ולבי מלא יגון ועצב, ובשר קדשים ראוי לאכלו בשמחה ולא בלחם העצבים. ואמנם לפירוש זה יקשה, מה ענין הן היום הקריבו וכו'; ואח\"מ משיב, שהכוונה הן היום הוא היום הראשון שהקריבו והיה ראוי שיהיה לנו יום שמחה גדולה, ובהפך קרו אותי כאלה, א\"כ וכו', ועדיין קשה הכינוי את חטאתם ואת עולותם, אשר על כן מחזיק אני בפירושי."
            ]
        ],
        [
            [
                "איסורי אכילה באו להבדיל מן העמים וגם לרומם הנפש, שאכילת הדברים המאוסים מביאה פחיתות נפש, ואין הטעם לשמירת הבריאות, כי אמנם בשר הגמל הוא טוב לבריאות, והוא חביב מאד לאנשי המזרח. [ב\"המשתדל\" לשד\"ל לס' ויקרא בא עוד: איסורי אכילה הם איסורי קדושה, כדי שיהיו ישראל ממלכת כהנים וגוי קדוש , כי כמו שהכהנים אצל שאר האומות היו מובדלים ומופרשים בחוקים מיוחדים ובאיסורים פרטיים, כן יהיה כל אחד ואחד מישראל מובדל בחוקים ותורות מן האומות העובדות אלילים, ומתוך כך תתרומם נפש כל אחד ואחד מישראל ולא ילמד ממעשה האומות, וידבק תמיד באלהי אבותיו ובדרכים הישרים והקדושים ולא ימיר כבודו בגילולי הגויים ההם. הטעם הזה נזכר בתורה (למטה מ\"ד) במאמר והתקדשתם והייתם קדושים כי קדוש אני. אך מלבד הטעם הזה התלוי בזמנים ובמקומות (שאם היו כל אנשי העולם מאמינים בלא יחיד ושומרים משפטים ישרים, לא היתה ההפרשה הזאת צרכיה), הנה ריבוי המצוות והחוקים הוא מועיל בכל מקום ובכל זמן לתיקון המידות, וזה משני צדדים. האחד כי המצוות האלהיות שאדם שומר הרי הן מזכירות אותו בכל שעה את האל אשר ציוה את המצוות ההן, וזכרון האל וזכרון השגחתו וזכרון השכר והעונש, כל זה מתג ורסן העוצר ומונע התאוות מהתגבר על האדם, וקובע בלבו יראת האלהים בלתי יחטא. והצד השני הוא כי אין תחבולה לאדם להתגבר על יצרו ולמשול ברוחו אלא בהרגילו את עצמו לפרוש מן ההנאות ולסבול הצער והדוחק וכטעם טוב לגבר כי ישא עול בנעוריו (איכה ג' כ\"ז), והפילוסוף אפיקטיטוס אמר: אם ישים אדם על לבו שתי מילות אלה, בטוח הוא שלא יחטא ויהיו כל ימיו בשלום, ואלו הן: \"סבול ופרוש\", כלומר סבול הצער ופרוש מן התענוג. והנה ריבוי המצוות והחוקים מרגיל האדם למשול ברוחו ולסבול ולפרוש.]"
            ],
            "",
            [
                "פרסה: ציפורן אחת כעין מנעל, לא צפרנים בכל אצבע כארנבת ושפן (רשב\"ם). ",
                "ושוסעת שסע: מובדלת הפרסה לשנים, ולא פרסה אחת שלמה כסוס וחמור. שם פרסה עיקר ענינו בקיעה והונח מתחילתו על פרסות הבהמות השוסעות ואח\"כ הושאל לפרסת הסוסים שאיננה שסועה, לפיכך אחר שאמר כל מפרסת פרסה הוצרך להוסיף ושוסעת שסע להוציא הסוס והחמור, ועכ\"ז אמר בפסוק ד' וממפרסי הפרסה על השוסעות לפי עיקר הוראת התיבה."
            ],
            "",
            [
                "השפן: הוא שוכן בסלעים (תהלים ק\"ד י\"ח, משלי ל' כ\"ו), וכן בלשון רומית cuniculus שענינו שפן ענינו ג\"כ מחילות עפר, ואולי גם בלה\"ק שפן, מענין צפן על שם שהוא נצפן ונסתר בנקיקי הסלעים."
            ],
            [
                "הארנבת: הוא מעלה גרה, אעפ\"י שאין לו אסמכתא כפולה כמו שאר מעלי הגרה."
            ],
            "",
            [
                "ובנבלתם לא תגעו: כמו למטה פסוק י\"א ואת נבלתם תשקצו, כשתרצו להיות טהורים לאכול קדשים או לבוא אל המקדש, אל תגעו בנבלתם."
            ],
            "",
            [
                "מכל שרץ המים: שאינם חיים אלא במים. ",
                "ומכל נפש חיה אשר במים: האמפיביים שהם חיים גם במים (רמב\"ן)."
            ],
            [
                "ואת נבלתם תשקצו: לפי ההלכה (חולין ס\"ז ע\"ב) אין לו ענין, ולפי הפשט דגים טמאים במותם."
            ],
            "",
            [
                "פרס: מן פרס שענינו בקיעה. ",
                "עזניה: לשון עז בתוספת נו\"ן במקום אות הכפל, על דרך מעזניה (ישעיה כ\"ג י\"א)."
            ],
            [
                "איה: עוף המשמיע בקולו יא יא."
            ],
            [
                "נץ: מלשון ניצוץ, עוף אשר עיניו נוצצות בחשכה."
            ],
            "",
            [
                " כוס: שיש מתחת לפיו כמין שק או כוס שממלא מים ודגים."
            ],
            [
                "קאת: המשמיעה קוקו."
            ],
            [
                " עטלף: אינו עוף אבל הוא דומה לעוף, לפיכך נזכר באחרונה (וקרוב לזה רנ\"ה וייזל)."
            ],
            "",
            "",
            "",
            "",
            "",
            "",
            [
                "לכל הבהמה אשר היא מפרסת פרסה ושסע איננה שוסעת: הם הסוס והחמור והזברה (רנ\"ה וייזל). ",
                "לכל הבהמה: הוא פירוש ולאלה תטמאו (פסוק כ\"ד) ודברי רמבמ\"ן אינם כלום [רמבמ\"ן כותב בנתיבות השלום: אין שימוש הלמ\"ד בזה כמו הלמ\"ד ולאלה תטמאו האמור למעלה, שהרי נשוא המאמר טמאים הם לכם, אבל הוא למ\"ד הכללי שהזכרתי לך פעמים רבות ופירושו בכלל כמו לכל יתדות האהל (נראה שצ\"ל לכל כליו תעשה נחושת) שמות כ\"ז ג'.] כי טמאים הם לכם הוא כלל שאחר הפרט, וכאילו כתוב לכל הבהמה אשר היא וכו' תטמאו, כי טמאים הם לכם, (וכיוצא בזה בפסוק כ\"ז וכ\"ח), כך נ\"ל דקדוק לשון המקרא."
            ],
            [
                "כל הולך על כפיו: כל אותם שאין להם פרסה (צפורן כמין מנעל); אך חלוקי אצבעות ככלב ושאר חיות (רנ\"ה וייזל)."
            ],
            "",
            "",
            [
                "והכח: בתרגום סורי: חולדא, וחולדא בסורית הוא טלפא, ובלשון השיר נקרא חפרפרות, אבל החולד הוא חולדה שבלשון חכמים. ",
                "והחמט: אני אומר שהוא צב מלשון חומטנא בסורית."
            ],
            "",
            "",
            "",
            "",
            [
                "תנור וכרים יתץ: אעפ\"י שהקבועים בקרקע מקבלים טומאה כי בעלמא אין טומאה במחובר (ע' רנ\"ה וייזל)."
            ],
            [
                "ונוגע בנבלתם: מי שהוא בתוך המים (במעין ובור) ושם נגע בנבלה, ואפי' הנבלה היא בתוך המים אין לומר שהמקוה מציל מלקבל טומאה (הלל בת\"כ שמיני פרשתא ט' ע' רנ\"ה וייזל)."
            ],
            [
                "על כל זרע זרוע: לטהר את המחובר לקרקע (רשב\"ם ורנ\"ה וייזל)."
            ],
            "",
            "",
            "",
            "",
            "",
            [
                "ונטמתם בם: מן נטמינו בעיניכם (איוב י\"ח ג') (כפירוש י\"א שהביא ראב\"ע), הוא שאמרתי למעלה (פסוק א) שאכילת המאכלים המשוקצים מביאה פחיתות בנפש וכאילו היא יורדת ממעלת האדם למדרגת הבהמה, וכמו שכתוב מדוע נחשבנו כבהמה נטמינו בעיניכם."
            ]
        ],
        [
            "",
            [
                "כי תזריע: מלשון זרע בהוראתו השניה שענינו פרי. ",
                "כימי נדת רותה תטמא: תהיה טמאה כחומר טומאה בימי נדתה . ",
                "כימי: כמו כבימי. ואין הכוונה על מספר ימי טומאתה שיהיו ז' כימי הנדות, כי למטה ביולדת נקבה שהיא טמאה י\"ד אמר ג\"כ וטמאה שבועים כנדתה, אבל הכוונה שהיא ג\"כ אסורה לבעלה, מה שאין כן בימי דם טוהר.",
                "וטמאה שבעה ימי: כאן ראיתי לחוות דעתי בקצרה על כל עניני טומאה וטהרה, ואומר כי עניני הטומאות נחלקים לשני מינים: טומאות שיש בטהרתן הבאת קרבן, וטומאות שאין בטהרתן הבאת קרבן. ונתחיל מטומאת הצרעת שהיא היותר חמורה בטומאות המין הראשון. והנה כבר חשבו רבים כי הרחקת המצורע היא, מפני שהחולי ההוא מתדבק במגע; ונראה לי, שאם חששה התורה להידבקות החולי, כמה חליים אחרים יש המתדבקים, ולא התקינה התורה בהם שום תקנה; ואיך לא ציותה דבר על דבר הדבר? ונראה לי כי שינוי מראה העור היה לפי מחשבת הקדמונים סימן גערת האל, והצרוע היה לדעת נגוע מוכה אלהים לעונש איזה עון חמור שיש בו, ולפיכך היו בדלים ממנו כמו מאדם הנזוף למקום, וכן שינוי המראה בבגד ובבית היו אצלם סימן גערת האל, וכאלו הבגד והבית המנוגעים הם שנואים למקום לסיבת איזה חטא גדול שנעשה בהם. ולהיות כל זה מסייע לאמונת ההשגחה והשכר והעונש מאת האלהים, קיימה התורה האמונה הזאת וציותה הרחקת המצורע ושריפת הבגד ונתיצת הבית אשר בהם הנגע וההזאה וחיטוי הבית, וציותה שיהיה הנרפא מן צרעת מביא קרבן, כדי שמיד שתסור ממנו גערת האל ונזיפתו, שהיתה מרחקת אותו מהתראות לפניו, יבוא לבית ה' וייכנע לפניו ויודה לו על שחזר וקירב אותו, גם יבקש ממנו שלא ישוב עוד לגעור בו ולהרחיקו מעליו; וזה טעם וכפר הכהן על המטהר לפני ה' (למטה י\"ד ל\"א) שעל ידי הקרבן האל מתפייס לו וימשוך עליו חסדו. ואמנם ענין שתי הצפרים ועץ הארז והאזוב ושני התולעת וההזיות - נראה שהכל סימן ורמז לכפרת העון להודיע שאין המצורע נזוף עוד למקום. והנה תולעת השני הוא רמז לעון, כי היו מציירים העונות באדמימות, ככתוב (ישעיה א י\"ח) אם יהיו חטאיכם כשנים, על שם שפיכות דמים שהוא עון שאין למעלה ממנו. והארז והאזוב הם רמז לגדול ולקטון. על דרך (שופטים ה' י\"ג) מן הארז אשר בלבנון עד האזוב אשר יוצא בקיר. והנה עץ ארז ואזוב ושני תולעת רומזים לעון גדול וקטן, ואמנם דם הצפור השחוטה הוא רמז לניקוי גדול כלומר לניקוי מחטא גדול, כי הדם הוא בנפש יכפר (למטה י\"ז א'); והמים החיים הם סימן לניקוי קטן כלומר לניקוי מחטא קל. והנה שתי הצפורים הן כפרת המצורע וחליפתו, ואחת מהן נשחטת ודמה בנפש יכפר והאחרת חיה ומחברין אותה עם העונות (עץ ארז ואזוב ושני תולעת) ומטבילין אותה בדם ובמים, ומזין בה על המצורע, וזה רמז שכבר נתכפרו עונותיו וחזר לטהרתו; ואחר כן משלחין את הצפור החיה על פני השדה, וזה סימן שהמצורע איננו עוד מוסגר חוץ למחנה, אבל הוא יוצא מהסגרו ונכנס בכל מקום שירצה. - וקרוב לענין המצורע ענין הנדה והזב והזבה והיולדת, כי כל אלה כנזופים למקום, כי יציאת הדם או הזרע (שלא ברצון) היא התחחלת מיתה, והוא רמז שהאיש או האשה ההיא בני מוות הם, ולפיכך נצטוינו להיבדל מהם ולהיזהר ממגעם, ולפיכך כשהם נטהרים מביאים קרבן, וכיפר עליהם הכהן כמו על המצורע. ואמנם הנדה לא נתחייבה בקרבן, כי חסה התורה על בנות ישראל ולא הטריחה אותן לנסוע ממקומן ולבוא אל בית ה' בכל חודש; ואין לומר, כי לכך לא נתחייבה בקרבן, מפני שלא ייתכן שתבקש מהאל שלא תשוב עוד נדה; כי אמנם ייתכן שתבקש שבשובה לנדתה לא תימשך טומאתה יותר מהראוי ותהיה זבה. וכן היולדת היתה צרכיה כפרה לא כדי לבקש שלא תלד עוד, אלא כדי לבקש שלא תמות בשעת לדתה, כי הדם היוצא מן היולדת סימן מיתה הוא וכל יולדת בסכנה עומדת . - ואמנם הטומאות שאין בטהרתן הבאת קרבן, הן טומאת מת וטומאת נבלה וטומאת שכבת זרע בלא חולי; ואלה אין בהם כפרה, מפני שאינם דבר היורד מן השמים, אך הם ענינים תלויים ברצון האדם: רצה מיטמא, לא רצה אינו מיטמא (ולמיעוטא לא חיישינן, לכך לא בא צווי פרטי לאיש אשר ימות מת עליו בפתע פתאום, וכיוצא בו), באופן שלא ייתכן לחשוב על הטמאים האלה היותם נזופים ממש למקום. ואמנם המת והנבלה מטמאים כי המיתה היא גערת האל שאין למעלה ממנה, ואם המצורע והזב מטמאים את הנוגע בהם להיותם נזופים למקום, כל שכן וקל וחומר המת. ולחומר טומאת המת היה אף הנוגע בו נזוף ז' ימים וצריך הזאה במי חטאת. אבל הבהמה השחוטה איננה טמאה, כי לא היתה מיתתה בידי שמים ודרך גערה, אלא בידי אדם ולתועלת בני אדם; אבל החלל, אעפ\"י שהוא הרוג בידי אדם, הוא טמא, כי האדם מושגח ובעל שכר ועונש, לא הבהמה, לפיכך האדם המת, אף על פי שבידי אדם מת, ראוי לחשוב עליו שהיתה מיתתו בגזרת האל ובגערתו; ואין לחשוב כזאת על הבהמה השחוטה או ההרוגה. ואמנם טומאת שכבת זרע היא לכבוד בית המקדש, כדי שלא יבוא אדם לבית ה' ולא יאכל בשר קודש ביום שעסק בהנאה גופנית (בלתי הכרחית כאכילה ושתיה), והוא על דרך שציוה קודם מתן תורה (שמות י\"ט ט\"ו) היו נכונים לשלשת ימים אל תגשו אל אשה; והאיסור הזה ירומם וינשא במחשבת כל הקהל את הדר כבוד המקדש וקדשיו וירומם וינשא במחשבת הכהנים את יקר תפארת העבודה אשר הם עובדים; וכל זה יועיל הרבה להגביל יראת האל בלב הכהנים ובלב העם. ואמנם הזאת מי חטאת היא רמז להסרת החטא: הפרה האדומה היתה באדמימותה רמז לעון, וכן עץ ארז ואזוב ושני תולעת הם רמז לעון גדול וקטן, ובהישרפם יחדו כאילו העון מתבטל, והאפר הוא סימן לביטול העון; על כן הזאתו מטהרת מטומאת מת שהיא טומאה חמורה. ואמנם אף על פי שהעון נשרף, לא נתבטל לגמרי, כי האפר הנשאר ממנו יש בו עדיין משהו מן העון, לכך הוא מביא טומאה קלה על הנוגע בו ואותה טומא הקלה עוברת בטבילה. והנה אין לתמוה איך הפרה מטהרת הטמאים ומטמאת הטהורים, כי היא מעביר הטומאה חמורה, והיא מביאה טומאה קלה. משל למה הדבר דומה, לכלי נחושת שממרקין אותו תחילה בחול, והמירוק ההוא מעביר מעליו מה שלא תספיק ההדחה במים להעביר מעליו; ולבסוף צריך להדיחו במים להעביר מעליו החול הנדבק בו, וכן בכתוב (ויקרא ו' כ\"א) ומרק ושטף במים; וגם הממרק אותו צריך לשטוף ידיו, מפני הזוהמא שנדבקת בהן, כך אפר הפרה עושה מירוק חזק ומעביר הטומאה החמורה, ואחר המירוק צריך עוד טבילה גם לעוסקים במי הנדה וגם למי שהזו עליו."
            ],
            [
                "וביום השמיני ימול: המקרא הזה אשר בהשקפה ראשונה אין לו קשר עם מה שלפניו ושלאחריו, הוא מלמדנו למה היתה מצוות המילה דוקא ביום ח', לא ביום ז' או ביום י' שהם מספקים נהוגים במצוות התורה: כי אמנם לכך נקבעה המילה ביום ח', מפני שבשבעת הימים הראשונים האם טמאה טומאה חמורה כטומאת הנדה, ורצה נותן התורה ית' שלא יהיה הילד נימול עד שתהיה אמו טהורה. וזה אמנם לאחד משלושה טעמים: הראשון הוא דעת ר' שמעון בן יוחאי (נדה ל\"א ע\"ב) שלא יהיו הכל שמחין ואביו ואמו עצבין, כי ביום השמיני היתה היולדת טהורה לבעלה. השני היא דעת ר' עובדיה ספורנו (בפירוש לויקרא י\"ב ג), כי הולד נזון במעי אמו מדם הנדות, ובמשך ז' ימים יתעכל הדם ההוא, וביום שמיי הרי הילד טהור להיכנס בברית קודש. ועל אלה אני מוסיף טעם שלישי, והוא כי הערלה נחשבת בקרב ישראל כעין טומאה, כמה שכתוב (ישעיה נ\"ב א') כי לא יוסף יבוא בך עוד ערל וטמא, והנה ציותה התורה, שביום שתיטהר היולדת מטומאתה, ייטהר גם הילד על ידי המילה."
            ],
            "",
            "",
            "",
            [
                "והקריבו: הכינוי חוזר למילת קרבן שהיא בכוח פועל הקריב, ושיעורו והקריב הקרבן אשר הזכרנו שהוא עולה וחטאת (וע' לא תענה ברעך עד שקר, שמות כ' ט\"ז) וקרבן כולל גם בעלי חיים רבים וכל מה שאדם מקריב לאל בפעם א ' כאשר מצאנו (במדבר ז' י\"ג) קרבנו קערת כסף א' וכו', פר א', איל א' וכו'."
            ]
        ],
        [
            "",
            [
                "והובא אל אהרן: וכן למטה (י\"ד ב') והובא אל הכהן, אין הכוונה, שהאיש עצמו יובא אל הכהן, כי הכהן הוא ההולך אליו, אבל הכוונה, שיוגד הדבר אל הכהן, ע\"ד (שמות י\"ח ט\"ז) כי יהיה להם דבר בא אלי, עד האלהים יבא דבר שניהם (שם כ\"ב ח') וריב אלמנה לא יבא אליהם (ישעיה א' כ\"ג) (יש\"ב)."
            ],
            [
                "וראה הכהן את הנגע בעור הבשר: לדעת אח \" ם כאן מדבר בנגע שאינו לבן אלא ירקרק או אדמדם או מראה אחר, ולפיכך מראה הנגע עמוק מעור בשרו, וכן משמע בפסוק שאחר זה ואם בהרת לבנה היא וכו' ועמוק אין מראה, ולפיכך נבוך בו רש\"י וכתב לא ידעתי פירושו, וראיה לזה למטה (י\"ד ל\"ז) ירקרקות או אדמדמות ומראיהן שפל מן הקיר, כי לדעת אח\"ם הלבן נראה כגבוה ושאר מראות נראין כעמוקים, וזה אמנם בכתם גרידא שאיננו מצוייר בדמות איזה גוף, אבל אם הכתם מצוייר באופן שנראה כגוף מה, אז תמיד ייראה לנו כאילו הוא גבוה, כי הדעת ממהרת לחשוב שהגוף ההוא נתון על השטח ההוא, ולפיכך מקום החמה נראה עמוק מן הצל, כי הצל הוא בצורת איזה גוף, ומיד הדעת שופטת שהגוף ההוא הוא למעלה מן הקרקע או מן הקיר, וכן האותיות נראות לנו כגופות העומדים על הנייר; דעת אחרת ע' בנתיבות השלום וי' ש' ריגיו."
            ],
            [
                "והסגיר את הנגע: יצווה לאיש אשר בו הנגע שישב בביתו ואל ייגע בזולתו עד שיתברר, אם הוא טהור או טמא. ולדעת הרא\"ש הכוונה לעשות רושם סביבות הנגע לסימן, כדי לראות אח\"כ אם פשה או לא, לפי זה מילות שבעת ימים אינם מתיישבות יפה (שש\"ס)."
            ],
            [
                "בעיניו: ע' למטה פסוק ל\"ז."
            ],
            [
                "כהה: ל' חולשה וחסרון כח (רנ\"ה וייזל)."
            ],
            "",
            "",
            "",
            [
                "הפכה: פועל עומד, כמו פסוק ג' ושער בנגע הפך לבן, כלו הפך לבן פסוק י\"ג, וטעמו השאת נהפכה, כלו' שערה הפך ונעשה לבן, ע\"ד (ישעיה א' ל') כאלה נובלת עלה. ",
                "מחית בשר חי: גוון בשר אדום, ואין הכוונה בריאות בשר בריא, כי בשר חולה הוא וצרעת נושנת היא. וכך הביא ראזנמילר כי בצרעת לפעמים העור לבן ותחתיו יצמח בשר אדום וספוגי."
            ],
            "",
            [
                "עור הנגע: הגוף אשר בו הנגע (רנ\"ה וייזל) ואולי האיש הנגוע נקרא נגע."
            ],
            [
                "והנה כסתה הצרעת את כל בשרו: בסוף החולי הצרעת יוצאה לחוץ ומתפשטת בכל הגוף ובתוך עשרה או י\"ב ימים הוא נרפא (ראזנמילר); וכן בעל הטורים כתב, כי כשהנגע מתפשט, אז אינו נכנס בעומק הבשר והוא סימן שקרוב להתרפאות, אבל כשאינו מתפשט בכל הגוף, אז אוכל ויורד תחתיו."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                "לא פשה הנתק: ולא אמר בעור, ופשיון זה הוא סתם, ואח\"כ מתגלח, ואז רואים, אם יפשה בעור או לא יפשה בעור (אח\"ם), וסיוע לזה פסוק ל\"ו, כי קודם הגילוח אם לא פשה ואין בו שער צהוב, יסגרנו, ואחר הגילוח, אם פשה בעור, טמא הוא, ולא יבקר הכהן לשער הצהוב ולא יסגירנו לראות, אם יעלה בו שער צהוב, מאחר שהפשיון הוא בעור (אח\"מ)."
            ],
            "",
            "",
            "",
            "",
            [
                "ואם בעיניו עמד הנתק: מכאן ראיה, כי בעיניו ענינו בשיעורו, לא במראהו. ואם בעיניו: שלא הלך לו הפשיון, אם שער שחור צמח בו, נרפא הנתק וטהור (רנ\"ה וייזל)."
            ],
            [
                "בהרות בהרות: נ\"ל (נגד הטעמים) כמו חמרים חמרים (שמות ח' י'). בארות בארות חמר (בראשית י\"ד י')."
            ],
            "",
            [
                " מילות שער לבן שמחק רנ\"ה וייזל (למטה פסוק מ\"ב) ברש\"י אינן ברע\"ח ולא בחומש עם ג' תרגומים ויניציאה שנ\"א."
            ],
            "",
            "",
            "",
            "",
            [
                "והצרוע אשר בו הנגע: אפי ' אין בו אלא נגע א', וזה חילוק בין צרוע למצורע. ",
                "וטמא טמא יקרא: והלא מחוץ למחנה מושבו? מוהר\"ר אברהם גריגו ז\"ל אומר שהכוונה בשעה שהולך מביתו אל מחוץ למחנה, ונכון; ולפיכך בגדיו יהיו פרומים כאבל, כי הוא מתרחק מחברת רעיו והולך לשבת בדד בבית כלא."
            ],
            "",
            "",
            [
                "שתי: ל' יסוד (שתות) שהוא העקר באריגה, ובו מערבים הערב."
            ],
            "",
            "",
            "",
            "",
            "",
            "",
            [
                "אחרי הכבס: ע' מה שכתבתי בישעיה ל\"ד ו'. ",
                "עונו: מראהו: ואיננו כמו עיניו. ",
                "בקרחתו או בגבחתו: עי' בראב\"ע שהביא דברי ר' סעדיה."
            ],
            "",
            "",
            [
                "וסר מהם הנגע: יחדל ויפסוק כמו לא יסור שבט מיהודה (בראשית מ\"ט י') וסר ממני כחי (שופטים ט\"ז י\"ז) לא תסור מעליו אולתו (משלי כ\"ז כ\"ב)."
            ]
        ],
        [
            "",
            [
                "והובא אל הכהן: ע' למעלה י\"ג ב', ודברי רנ\"ה וייזל רחוקים, וכן בפסוק ג' דבריו על \"והנה\" בלתי נכונים. [רנה\"ו בביאורו בנתיבות שלום כותב: \"והובא\" מבנין הכבד שלא נזכר שם פועלו, ואפילו הצרוע חכם ומורה וידוע שהוא טמא מוחלט, יכריחוהו לבוא אל הכהן. לפי שטומאת נגעים וטהרתן צריכות להיות מפי כהן. - \"והנה\" כשיתברר לו שכן הוא כדברי הצרוע שהובא אליו שנרפא הנגע; וכן כל \"והנה\" כמו ויהי בבוקר והנה היא לאה (בראשית כ\"ט כ\"ח), שבלילה היה בספק ובבוקר התברר לו שהיא לאה, וכן וירא והנה איל (שם כ\"ב י\"ג), וכן כאן וזה שתירגם אנקלוס ז\"ל ויחזי כהנא והא אתסי; ורשב\"ם ז\"ל פי' על והנה תומים בבטנה (שם כ\"ה כ\"ד): כל והנה על כל דבר חידוש רגיל לומר כן, ואם כוונתו חידוש ידיעה ובירור דבר, מסכימים דבריו לדברינו, ואם חידוש ממש איני יודע מה חידוש יש ברפואת הנגע. ע\"כ ל' של רנה\"ו.]"
            ],
            "",
            "",
            [
                "על מים חיים: הטבילה תהיה בדם ותהיה גם במים, כי הדם מעורב במים, וכן למטה נ\"א; בדם הצפור השחוטה ובמים החיים ."
            ],
            "",
            "",
            "",
            "",
            [
                "וכבשה אחת: פירש רש\"י לחטאת ע' למעלה ד' ל\"ב ."
            ],
            "",
            [
                "והניף אותם תנופה: הקרבן טעון תנופה חי, וכן למטה כ\"ד, וכן בפרק כ\"ג פסוק כ' וכיוצא בזה תנופת הלוים (במדבר ח' י\"א וכ\"א); ורז\"ל פירשו כמשמעו (עי' פתיחתא איכה רבתי כ\"ג) שהיה הכהן מגביהם בידיו; ויש אומרים שהיה מוליכם סביב למזבח, ואומרים כי גם רבנו סעדיה גאון בתרגומו הערבי תירגם ענין הולכה."
            ],
            "",
            "",
            "",
            "",
            "",
            "",
            "",
            "",
            "",
            "",
            [
                "והביא אותם ביום השמיני לטהרתו: רש\"י הדביק השמיני לטהרתו, ואין כן דעת בעל הטעמים, שאם כפירושו היה צריך להיות והביא אותם במונח רביע. ולכל הפנים הענין אחד, כי ההזאות בדם הצפור וכו' היו לטהרתו של מצורע, והקרבנות היו תשלום טהרתו (ט' מרחשון תרכ\"ה)."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                "שקערורות: אנקלוס: פחתן, ענין גומות והוא משורש קער, והנה נגעי הבתים היו נקראים כך להיותם כעין גומות, ואח\"כ מפרש שמראיהן שפל מן הקיר."
            ],
            "",
            "",
            "",
            [
                "הקצו הקצות: מלשון קצה, וכאן קצה הוא כמו קצע, אבל רש\"י פירש ל' קצה, אשר קצעו בקצות הנגע סביב, כן בכ\"י שבידי וברא\"ם, ובקצת דפוסים קדמונים כתוב בקצו', והאחרונים טעו וכתבו: בקצוע. ",
                "הקצות: אם היה נפעל (כדעת רש\"י) היה משפטו הקצות בקו\"ף קמוצה, ונראה שהוא הפעיל בחירק כמו השמדך במקום השמידך בה\"א פתוחה (דברים ז' כ\"ד) וכמותו חלץ בחי\"ת חרוקה במקום חי\"ת פתוחה אבל הטוח אין ספק שהוא נפעל וכן תחילת דבר ה' בהושע (הושע א' ב') וכן כל ימי הסגיר אתו (למטה פסוק מ\"ו)."
            ],
            "",
            [
                "הקצו הקצות: מלשון קצה, וכאן קצה הוא כמו קצע, אבל רש\"י פירש ל' קצה, אשר קצעו בקצות הנגע סביב, כן בכ\"י שבידי וברא\"ם, ובקצת דפוסים קדמונים כתוב בקצו', והאחרונים טעו וכתבו: בקצוע. ",
                "הקצות: אם היה נפעל (כדעת רש\"י) היה משפטו הקצות בקו\"ף קמוצה, ונראה שהוא הפעיל בחירק כמו השמדך במקום השמידך בה\"א פתוחה (דברים ז' כ\"ד) וכמותו חלץ בחי\"ת חרוקה במקום חי\"ת פתוחה אבל הטוח אין ספק שהוא נפעל וכן תחילת דבר ה' בהושע (הושע א' ב') וכן כל ימי הסגיר אתו (למטה פסוק מ\"ו)."
            ],
            [
                " והנה פשה: הנכון כרנ\"ה וייזל שחזרת הנגע ופריחתו באבנים חדשות, אחר שהוסרו האבנים הקודמות, נקראת פשיון."
            ]
        ],
        [
            "",
            "",
            "",
            "",
            "",
            "",
            [
                "שכבת זרע: אחר פועל היה (כמו בפסוק י\"ז) ואחר פועל יצא הוא ענין שטיחה כמו שכבת הטל (שמות ט\"ז י\"ג), אחר פועל שכב ענינו שכיבה."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                " ואם על המשכב הוא וכו': למעלה הזכיר הנוגע במשכבה ומושבה, אף אם איננו שוכב או יושב עליו ואף אם היא איננה שם עכשו, וכאן הוסיף שאף אם הוא שוכב על המשכב או יושב על הכלי והיא גם היא יושבת עליו עכשו, אינו טמא רק עד הערב (רנ\"ה וייזל וי' ש' ריגיו). ומילות בנגעו בו חוזרות לתחילת הפסוק, ואם בנגעו בו, כלומר ואם הנוגע שאמרנו הוא על המשכב וכו', וכן דעת בעל הטעמים (אח\"מ)."
            ]
        ],
        [
            [
                "אחרי מות: אעפ\"י שהם לא נכנסו לקודש הקדשים, מכל מקום היתה מיתתם מפני זילזולם בכבוד ובמורא הראוי למשכן ה' ולעבודתו. ברש\"י כ\"י שבידי מוסיף: כל מקום מיקר ומוציא זיעה כגון מחילה שתחת הקרקע מוקפת גדר של אבנים הוא נקרא תחב (אבל קודם לכן כתוב: בטחב, בטי\"ת)."
            ],
            [
                "אל יבא בכל עת: בשום זמן. ",
                "כי בענן אראה על הכפרת: כי גם כשאהיה נגלה על הכפורת לא יהיה זה אלא בתוך הענן, כי כבוד אלהים הסתר דבר, ולפיכך גם הכהן הגדול ייזהר שלא ייכנס לשם. ",
                "ואל יבא בכל עת אל הקדש: טעמי המקרא הזה זרים מאד, כי ההיא האתנח ראוי תחת ולא ימות (ואל יבא בכל עת אל הקדש מבית לפרכת אל פני הכפרת אשר על הארן ולא ימות); ואולי דעת בעל הטעמים כר\"י (מנחות כ\"ז ע\"ב) מבית לפרוכת באזהרה, אל פני הכפורת במיתה, ואפשר עוד לומר כי אולי בבית שני היה מי שהיה אומר: עכשו שאין ארון ואין כפורת ראוי שיהיה מותר להיכנס לבית קודש הקדשים; לפיכך ראו חכמים לחלק מאמר הכתוב כאילו הוא שני מאמרות, ואל יבא בכל עת אל הקדש מבית לפרכת (אף אם אין שם ארון וכפורת אסור לבוא שם, ואמנם) אל פני הכפרת אשר על הארון (אל יבא בכל עת) ולא ימות, בזמן שיש ארון יש מיתה, ובזמן שאין ארון מיתה ליכא, אזהרה מיהא איכא. ובעלי הטעמים (שהיו אחרי חתימת התלמוד) ציינו הטעמים על פי הקריאה שהיתה מקובלת בעל פה מחכמי בית שני."
            ],
            "",
            "",
            "",
            "",
            "",
            [
                "גורלות: גרלון בערבית אבן. ",
                "עזאזל: נראה שהיה מקודם של האל הרע, ושטן, אל עז, ומילת עזאזל מן עז עז אל. והמאמינים באחדות האל שלא האמינו במציאות האל הרע נשארה אצלם המילה הזאת להוראת הרע הגמור והאבדון, על דרך שגם היום אומרים \"שטן\" להרות על כל רעה גדולה ועל האבדון; והנה השעיר היה משתלח לאבדון במדבר שימות ברעב. והנה בזמן שהיתה ארץ ישראל רחבת ידים לישראל להיותם המעט מכל העמים היה אפשר למצוא בתוך ארצם ארץ גזרה ו רחבה שיתעה בה השעיר וימות, אבל אחר זמן, כשרבתה האומה ונתיישבה הארץ ולא היתה שם ארץ גזרה, הוצרכו להתקין שיידחף השעיר מעל הצוק, שאם לא כן היה נכנס לעיר נושבת. ואמנם המכוון בשילוח השעיר לעזאזל נראה שהוא על דרך (מיכה ז' י\"ט) ותשליך במצולות ים כל חטאתם, כי הכהן בדיבורו היה נותן כל עונות העם על השעיר, ואח\"כ היה משלח השליח ועמו העונות כולם אל ארץ גזרה, והעם היה נשאר נקי מכל עונותם ."
            ],
            "",
            "",
            "",
            "",
            "",
            "",
            "",
            [
                "וכפר על הקדש מטמאות בני ישראל ומפשעיהם: ההזיות מטהרות המקדש מן הטמאות אשר אולי טימאוהו ישראל אם בשוגג ואם במזיד, אבל אין הכפרה מועילה למי שטימאו, כי הוא עונו יישא; והנה המכוון בכפרה הזאת הוא, שאם אולי אחד העם יבוא לבית המקדש בטומאה, אל יחשבו העם שהמקדש נטמא וכל העבודות הנעשות בו לא לרצון תהיינה, אך יחשבו שכבר חזר לטהרתו וקדושתו על ידי הזיות הכהן הגדול."
            ],
            "",
            [
                "ויצא אל המזבח אשר לפני ה ': מזבח הזהב, ע' שמות ל' י', ודברי ראב\"ע שגגה, עיין רנ\"ה וייזל, וע' במעמר שביקש להליץ בעד ראב\"ע."
            ],
            "",
            "",
            "",
            "",
            [
                "עתי: מן עת, כמו מזומן מן זמן, ומזה אותי עתיד כמו עתית מן עת."
            ],
            "",
            [
                "ברש\"י כ\"י שבידי: מתרמינן וית תרבי חטוותא, אימורי פר ושעיר יקטיר. המזבחה - והכוונה כי נכללו כאן ב' חטאות, פר ושעיר."
            ],
            "",
            "",
            "",
            [
                "תענו את נפשותיכם: כמו ונפש נענה תשביע (ישעיה נ\"ח י') ויענך וירעיבך (דברים ח' ג')."
            ],
            [
                "יכפר עליכם: הכהן בעבודות שיעשה (רנ\"ה וייזל). ",
                "מכל חטאתיכם לפני ה' תטהרו: הכוונה על עונות הנשכחים או נעלמים ממי שעשה אותם."
            ],
            [
                "ולבש: דבק עם וכפר, המכהן תחת אביו יכפר ביום הזה ויעשה העבודות בבגדי לבן, וכן תירגם רמבמ\"ן."
            ]
        ],
        [
            [
                "אחר שהוקם המשכן התחיל לצוותם על עניני קדושה, שיהיו קדושים אחר שהאל השוכן בקרבם הוא קדוש, ע\"כ הזהיר על המאכלות האסורים ועל הטומאות ועל העריות, וגם על ענינים שבין אדם לחבירו, כי הוא האוהב הצדק והחסד בין בני אדם, ואח\"כ הזהיר על קדושת הכהנים (בפ' אמור): ואמנם איסור החלב והדם, אעפ\"י שהוא נוהג גם בחולין, אינו אלא דרך כבוד כלפי מעלה, כי החלב והדם היו להם גבוה, ואמנם נבחר הדם להיות קרב על המזבח כי בו הנפש, על כן יכפר על הנפש, והחלב אולי נבחר גם קודם מ תן תורה להיותו ניתך ועולה באש ומעלה עשן יותר מן הבשר והוא כעין קטורת. והנה הדם מלבד טעם זה יש בו ג\"כ טעם אחר, כי שתייתו אכזריות ומקנה תכונה רעה בנפש, על כן הדם אסור גם בחיה שאינה קריבה על גבי המזבח, מה שאין כן החלב."
            ],
            "",
            [
                "אשר ישחט שור או כשב: בחולין הכתוב מדבר כי במדבר נאסר להם בשר תאווה, וכן דעת ר' ישמעאל (חולין ט\"ז ע\"ב) והיא קרובה לפשט הכתוב (רנ\"ה וייזל), ואח\"כ בפסוק ח' וט' מדבר במוקדשין. תחילה אסר השחיטה בחוץ דרך כלל כדי שלא יבואו לזבוח לשעירים, ואח\"כ אמר: אם אולי יאמר אדם: אני אעלה עולה או זבח לה' בביתי, דעו כי איש איש אשר יעלה עולה או זבח ואל פתח וגו'."
            ],
            "",
            "",
            "",
            [
                "חקת עולם: שלא יזבחו לשעירים."
            ],
            "",
            [
                " לעשות אותו לה': לא אמר להקריב קרבן לה' כמו למעל הפסוק ד', כי כאן כבר אמר אשר יעלה עולה או זבח."
            ],
            "",
            [
                "כי הדם הוא בנפש יכפר: הוא יכפר בנפש, ע' רש\"י."
            ],
            "",
            [
                "וכסהו בעפר: כדי שלא יניחוהו על הקרקע בשביל נפשות המתים שתבואנה לשתותו כמו שהיתה אמונת הגויים הקדמונים כנראה בהומירוס; וראזנמילר אומר דרך כבוד לדם, לבלתי ישתוהו החיות. ולי נראה כדי שלא יישאר דם ויחשוב מי שרואה אותו שהוא דם בני אדם ושנשפך דם נקי בארץ ישראל שהיא קדושה (שש\"ם)."
            ],
            [
                " דמו בנפשו הוא: הוא הדם שבגופו, נפשו כמו גופו (הרנהיים)."
            ],
            "",
            [
                " ונשאר עונו: אם יאכל קודש או יבוא למקדש או שלא יזהיר את הנוגעים בו; ולדעת אח\"ם השוהה בטומאתו נושא עונו. "
            ]
        ],
        [
            "",
            "",
            [
                "ובחקתיהם לא תלכו: בכל התועבות הנזכרות לפנינו לא מצאנו ענין שיהיה חוק אלא העברת הבנים למולך. ונראה כי כמו שהייבום הוא חוק אצלנו, כך קצת מן העריות היה חוק אצל האומות ההן על פי תנאים ידועים."
            ],
            "",
            [
                "וחי בהם: תתקיים החברה בשלום, שאם יתחבר אדם עם קרובותיו, תהיה כל משפחה חברה לעצמה נבדלת מזולתה. טענה זו לפי דעתי אינה כלום, כי אם יהיו מותרות העריות, לא תהיה משפחה בעולם בשום פנים, והטעם הוא כי אם יתחבר אדם עם קרוביו, לא תהיה בעולם לא אהבה לא יראה ולא שלום כמו בימי המבול (שש\"ם). ואולי (דעת אח\"ם) היה חוק במצרים, שלא יהיו אנשי המשפחה והשבט מתחתנים באנשי משפחה או שבט אחר (כי היה העם נחלק לקאסטות), ולפיכך לפעמים היו זקוקים לקחת שאר בשרם."
            ],
            [
                "שאר בשרו: מל' (בראשית ע\"ח כ\"ז) וימטר עליהם כעפר שאר. ",
                "איש איש אל כל שאר בשר: איסורי ביאה אין המכוון בהם כדעת הרמב\"ם (מורה חלק ג' פרק מ\"ט) למעט המשגל, כי לא אסרה תורה ריבוי הנשים (אלא למלך), ולא ריבוי המשגל באשה אחת; ואמנם כולם לתועלת החברה. והנה אשת איש טעמה מבואר, והוא להרחיק החמס והמריבות והרציחות הבאות בעקבות הניאוף; ואף אם יהיה אדם שיתרצה בזה ויפקיר אשתו לאיש עשיר, הדבר אסור מפני ההשחתה אשר תצא מזה לכלל האומה בקילקול המידות. ואיסור הזכר והבהמה הוא מפני שהם מעשים נגד הטבע, ואם היו מותרים, תהיה לקיחת נשים מתמעטת. ואמנם העריות אשר הן שאר בשר אסורות בעבור הצלחת הבית ותיקון המידות והצלחת המדינה. כי הנה לקיחת האם ואשת האב ואחות האב ואשת אחי האב הוא דבר המתנגד לכבוד אב ואם, והזילזול בכבוד האב והאם גורם קילקול המידות והפסד הנהגת הבית; וכן אשת הבן הרי היא במדרגת הבת לחמיה ולחמותה, ואם ייקחנה חמיה, יימשך מזה זילזול בכבוד החם והחמות והאב והאם, וכן לקיחת אשה ובתה מביאה שויי ביניהן וגורמת זילזול בכבוד האם. ואיסור אשה ואחותה הוא מפורש במילת לצרור, והוא שלא להטיל קנאה בין שתי אחיות לעשותן צרות ושונאות זו את זו, תחת שמשפטן לאהוב זו את זו, וידוע כי השנאה בין הקרובים קשה משנאה בין הזרים, כי כתוקף האהבה הקודמת כן חוזק השנאה הבאה אחריה, וזה יגרום קילקול המידות והפסד גדול בהצלחת הבית. וכן לקיחת אשת האח תביא קנאה ושנאה בין האחים; ואפילו אחר מיתת אחיו, אם יש לו בנים, וייקח האח את יבמתו, זה יגרום שנאה בינו ובני אחיו וכן בין בניו ובני אחיו וזה סיבה לקילקול המידות והפסד הצלחת הבית. לא כן אם מת האח וזרע אין לו. ואמנם איסור האחות נראה שהוא להצלחת המדינה, שאם היתה האחות מותרת היו רוב בני אדם נושאים אחותם והיתה כל משפחה כעם בפני עצמו ולא היו המשפחות מתחתנות ומתערבות זו בזו ולא היתה האומה לעם אחד אלא לעמים רבים בלתי קרובים זה לזה ובלתי אוהבים זה את זה. לגלות ערוה: גילוי מקום הבושה, והוא לשון נקיה וכינוי לשכיבה; וגילוי ערוה אינו דוקא בלקיחת קבע, אבל גם בשכיבת עראי, שנאמר (פסוק י\"ט) ואל אשה בנדת טומאתה לא תקרב לגלות ערותה. וכשנכתב גילוי ערוה אצל הזכר כגון ערות אביך, ערות אחיך, הכוונת גילוי ערות אשתו, כי איש ואשתו נחשבים כבשר אחד; ובפסוק י' האיש וזרעו נחשבים ג\"כ כבשר אחד. ודע כי הכתוב תלה תמיד האזהרה בזכר לפי שהוא הפועל, ואם הבעילה אסורה לזכר, לא ייתכן שתהיה מותרת לנקבה (ולפיכך לא פרט האיסור כנגד הנקבה אלא בנרבעת כי שם האשה היא הפועלת, שהיא מביאה את הבהמה עליה). אמנם אין ללמוד מכאן כי כל מה שנאסר לזכר יהיה דוגמתו אסור לנקבה אלא היכא דגלי גלי, היכא דלא גלי לא גלי, כגון אחות האב נאסרה לזכר, אך אחי האב מותר בבת אחיו. ואם תשאל א\"כ כמו שהזכיר ערות כלתך, למה לא הזכיר איסור החתן בחותנתו? זה כבר נכלל באיסור אשה ובתה. ואם תשאל כמו שהזכיר ערות בת בתך, למה לא הזכיר איסור הנכד בזקנתו אם אביו או אם אמו? נ\"ל כי דיבר הכתוב בהווה, כי קרוב הוא שיתאוה הזקן לבת בנו, ורחוק הוא מאד שיתאוה הבחור לשכב עם אם אביו או אם אמו, אשר היא זקנה ממנו כל כך."
            ],
            [
                "ערות אביך וערות אמך לא תגלה: מה שהוא ערות אב וגם ערות אם, והיא האם שהיא קרובה משני צדדים (רמב\"ן), ולפי פי' רש\"י קשה \"אמך היא\"."
            ],
            "",
            [
                "מולדת בית וגו': היה נראה לי לומר שזה פירוש הקודם, אחותך בת אביך היא מולדת בית, שנולדה עמך בבית אחד, ואחותך בת אמך היא מולדת חוץ, שנולדה מאיש אחר ומסתמא בבית אחר; אך לפי זה יקשה מה הוסיף אחר כך באמרו (פסק י\"א) ערות בת אשת אביך מולדת אביך אחותך היא? ותלמידי מוהר\"ר אברהם חי מיינשטער אומר כי האחות שאינה מן האם לא נזכר הכלל בפסוק ט', אלא כך פירושו: ערות אחותך (בת אמך, כי כן סתם אח ואחות הם מאם אחת, ככתוב דברים י\"ג ז', כי יסיתך אחיך בן אמך, מי יתנך כאח לי יונק שדי אמי, שיר השירים ח' א'), בין שהיא גם בת אביך בין שאינה אלה בת אמך, כלומר בין שהיא מולדת בית בין שהיא מולדת חוץ, כמו שפירשתי."
            ],
            [
                "לא נזכר איסור הבת שכבר היא נכללת באיסור ערות האם (שהבן לא ישכב עם אמו וכן הבת עם אביה) וגם באיסור אשה ובתה. ",
                "ערותך הנה: הרי הן עצמך ובשרך, והרי זה כאילו אתה מגלה ערותך."
            ],
            "",
            "",
            "",
            [
                "ערות אחי אביך: ולא הזכיר ערות אחי אמך, והנה אשת אחי האם איננה בכלל העריות, אלא מן השניות האסורות מדברי סופרים, וטעם החילוק הזה, כי אחי האב הוא ממשפחה אחת עמנו, ולא כן אחי האם, כי ממשפחה אחרת הוא, ואין לקיחת אשתו (כשנתאלמנה או נתגרשה) מתועבת; ואם תאמר אף אחות האם ממשפחה אחרת היא - אין זו טענה, כי אחות האם היא שאר אמך, מה שאין כן אשת אחי האם שאין לה שום קורבה טבעית עמנו."
            ],
            "",
            "",
            [
                "זמה היא: זמם נאמר על מחשבה שמסתירין אותה, והמילה נגזרת מן זמם שענינו בארמית רסן, שחוסמין בו פי הבהמה. והנה המחשבות שמסתירין אותן על הרוב הן לרע, ואפשר ג\"כ שתהיינה לטוב. ובעריות לא נקראת זימה אלא ערות אשה ובתה (כאן ולמטה כ' י\"ד), כי הוא מעשה מתועב כל כך, שהעושה אותו מוכרח להסתירו; וביחזקאל כ\"ב י\"א ואיש את כלתו טמא בזמה, כי הוא ענין קרוב לאשה ובתה, וכיוצא בזה (עמוס ב' ז') ואיש ואביו ילכו אל הנערה, הזכיר זה כדבר מכוער תכלית הכיעור. ואח\"כ קראו זימה לכל מעשה מכוער ונתעב, וקראו מזימה לכל מחשבה שאדם מסתיר בלבו, כמו (איוב מ\"ב א') ולא יבצר ממך מזימה, גם קראו מזימה לחכמה וערמה כלו' לכוח אשר בו יחשבו אדם מחשבות ויסתירן בלבו עד בוא העת להוציאן לפועל, כגון (משלי ב' י\"א) מזימה תשמור עליך תבונה תנצרכה (ח' טבת תרי\"ו)."
            ],
            [
                "כ סיים העריות באותן, שאיסורן איננו לעולם אלא לזמן: האחות יש לה היתר במות אחותה, הנדה בגמר טומאתה, ואשת איש אם תתאלמן או תתגרש (יום הנ\"ל)."
            ],
            [
                "כ סיים העריות באותן, שאיסורן איננו לעולם אלא לזמן: האחות יש לה היתר במות אחותה, הנדה בגמר טומאתה, ואשת איש אם תתאלמן או תתגרש (יום הנ\"ל)."
            ],
            "",
            "",
            "",
            "",
            "",
            "",
            "",
            "",
            [
                "ותטמא הארץ וגו': לדעת מוהר\"ר יוסף שבתי באויבי ותטמא הארץ ענינו יושבי הארץ, כמו (בראשית מ\"א נ\"ז) וכל הארץ באו מצרימה, ואפקוד עונה עליה, הכוונה על יושביה ואח\"כ ותקיא הארץ, הארץ ממש [ב\"המשתדל\" לשד\"ל לס' ויקרא בא עוד: ותטמא הארץ וכו' היא מליצה שירית: מרוב עונות יושביה נהיתה הארץ טמאה (על דרך: ותשחת הארץ לפני האלהים וירא אלהים את הארץ והנה נשחתה כי השחית כל בשר את דרכו, בראשית ו' י\"א י\"ב) ואני פקדתי עליה עונה ואמרתי לה: מה זאת עשית - והיא כדי להצטדק ולהסיר חמתי מעליה הקיאה את יושביה המטמאים אותה.] ולדעת מוהר\"ר אליה אליעזר איגל גם ותטמא הארץ כמשמעו, ופירוש ואפקוד עונה עליה איננו ענין הקאת יושביה אלא עונשים אחרים ומכות אשר הכה ה' את הארץ, כגון רעב ודבר, כי לבסוף הארץ נלאתה לסבול יושביה המביאים עליה המכות והקיאה אותם."
            ]
        ],
        [
            "",
            "",
            "",
            "",
            "",
            "",
            "",
            "",
            [
                "לא תכלה פאת שדך: הזכיר כאן איסור אכילת הזבח אחר המחרת וסמך לו פאת הקציר, כי אמנם לכך ציוה שתהיה אכילת הזבח ביום אחד או בשניים, כדי שיצטרך לקרוא לזבחו אנשים אחרים שיאכלו עמו, שאם היה מותר למלוח בשר הזבח ולשמרו ימים וחדשים, יאכלהו הוא לבדו ואנשי ביתו, ועכשו שנאסרה אכילתו אחר המחרת, הנה הוא מוכרח להאכיל ממנו לזולתו, וזה מביא למעשה צדקה וחסד, דומה להנחת הפאה בשדה. וכן מצאנו אצל הזבחים קריאת אנשים לא כול, כמו כי הכין ה' זבח הקדיש קראיו (צפניה א' ז'), וקראת לישי בזבח (שמואל א' ט\"ז ג'). זבחי שלמים עלי ... על כן יצאתי לקראתך (משלי ז' י\"ד ט\"ו)."
            ],
            "",
            "",
            "",
            [
                "תעשק: העושק אינו נוטל מיד זולתו אבל מעכב לעצמו מה שחייב לו (רנ\"ה וייזל) ולענין גזרת המילה נ\"ל כי שורש עשק, נגזר משורש עקש."
            ],
            [
                " לא תקלל חרש וגו': אזהרה למזיק בסתר ואומר: לא יראני אדם."
            ],
            "",
            "",
            [
                "ולא תשא עליו חטא: אם תשנאהו בלי שתוכיחהו תשא עליו חטא, אבל אם תוכיחהו ולא יקבל תוכחה, נראה שאין עליך חטא אם תשנאהו. ורנ\"ה וייזל כתב דברי הכל בענין שנאת הלב, גם לא הבין דעת רז\"ל וחכמתם בתורת כהנים (קדושים פרשתא ב') ותשב שדרשו \"ולא תשא\" ענין נשיאת קול, והם לא לכך נתכוונו, רק אמרו שאם תלבין פניו ברבים יהיה עליך חטא, ואם כדבריו, היה להם לומר: יכול אתה מוכיחו בקול רם ת\"ל ולא תשא, אך באמרם: יכול אתה מוכיחו ופניו משתנות ת\"ל ולא תשא עליו חטא, הדבר ברור שכוונתם שלא תהיה תוכחתך בלי חמלה וחנינה, באופן שיהיה עליך חטא."
            ],
            [
                "לא תטור: לפי הפשט הנטירה היא נקמה לאחר זמן, כמו ונוטר הוא לאויבו (נחום א' ב') (רנ\"ה וייזל). ",
                "ואהבת לרעך כמוך: כל שאר עברות שבין אדם לחברו הם נתעבות מצד עצמן חוץ מן הנקמה שהיא נראית כמשפט צדק, לפיכך אומר בה ואהבת לרעך כמוך, כמו שאתה לא תחפוץ שאחרים ינקמו ממך, כן לא תיקח נקמה מרעך, אף על פי שבדין היתה נקמתך, וכן בכל ענין תאהב לרעך מה שתאהב לעצמך. ורמבמ\"ן פירש תאהב את רעך בכל דרכי האהבה שאתה אוהב את עצמך, והשווי יהיה באיכות האהבה ולא בכמותה, במקום שאין התנגדות בין שני הדברים הנאהבים - וזה אמנם קרוב למידת סדום (שלי שלי ושלך שלך), כי איך איטיב לחברי בלי שיבואני הפסד או טורח קל או כבד? כי בהכרח יש תמיד התנגדות בין הנאתי להנאת זולתי ואי אפשר לי לתת פרוטה לחברי בלי שתחסר הפרוטה ההיא מכיסי."
            ],
            [
                "שעטנז: לדעת אחדים מילת שעטנז היא מצרית וענינה בגד צמר ופשתים מהרבה גוונים - כל מיני כלאים היו חוקי ע\"ז אצל הקדמונים."
            ],
            [
                "בקרת תהיה: כפירוש רמב\"ן הפקר, כלומר אין לה דין נשואה מאחר שלא חופשה ותהיה נחשבת כהפקר לענין שלא יומתו כנואפים. ולדעתי ולדעת ראב\"ע ישראלית היא ולא כנענית; ולדעת רז\"ל (כריתות י\"א ע\"א) אף הכנענית אם נשתחררה, קדושיה קדושין ככל בת ישראל. וטעם המצווה שלא יחשוב האדון להשתמש בה כשפחה, וגם למשכב, אלא או ישחררנה וייקחנה כמשפט הבנות, או תהיה הפקר לו ולאחרים בשווה. והנה גם האשם הזה הוא שגגה כמו למעלה סימן ה', כי השוכב עמה חושב שהיא הפקר ממש, והרי היא מותרת לכל אדם, ואין הדבר כן, אך בקורת תהיה בדיעבד לענין שלא יומתו, אך לא בקורת היא שיבוא עליה מי שירצה לכתחילה. [ב\"המשתדל\" לשד\"ל לס' ויקרא בא עוד: האדון משתמש בשפחתו כשפחה וגם למשכב, ואין כן רצון בעל התורה ית', אלא ישחררנה וייקחנה כמשפט הבנות, ואם לא ישחררנה הרי היא \"בקורת\" כלומר הפקר (כפירוש רמב\"ן), ואם ישכב איש אותה אין עליו משפט נואף , הואיל ולא חפשה, כי אין אשת איש אלא בת חורין, וכמו שמצאנו באשת יפת תואר לא תתעמר בשפחה אשר עניתה (דברים כ\"א י\"ד). והנה האשה הזאת מצד אחד היא מיוחדת לאדוניה אשר קנה אותה ומזונותיה עליו, ואין ראוי לה שתפקיר עצמה לאחרים, ואין ראוי לאחרים שינהגו בה מנהג הפקר, לפיכך השוכב עמה חוטא; ומצד אחר היא הפקר, כי התורה ענשה את האדון שלא תהיה לו כאשת איש, כל זמן שלא הוציאה לחרות; לפיכך השוכב עמה ישלו צד היתר ומתכפר בקרבן.]"
            ],
            "",
            "",
            [
                " יהיה לכם ערלים: יהיה חוזר למלת פריו, ופרי שם כולל ובא אצלו התואר בל' רבים, ע\"ד ועמי תלואים (הושע י\"א ז') וכן כאן יהיה פריו פירות ערלים. ע' מורה נבוכים חלק ג' פרק ל\"ז."
            ],
            "",
            [
                "כל מקום שכתוב כי אני ה' אלהיכם השם מחובר למילת אני, וכל מקום שאין כתוב \"כי\" השם מחובר למילת אלהיכם, וע' פירושי על אנכי ה' אלהיך (שמות כ' ב')."
            ],
            [
                "לא תאכלו על הדם: היו שופכים הדם בגומא והיו אוכלין שם את זבחיהם לכבוד השדים ונשמות המתים שלפי דעתם היו באים לשתות הדם, ובשכר זה היו באים אליהם בחלום ומגידים להם העתידות (רמב\"ן)."
            ],
            [
                "ולא תשחית את פאת זקנך: השחתת הפאה נזכרה אצל שרט לנפש מת, וכן בכהנים (למט הכ\"א ה') ופאת זקנם לא יגלחו ובבשרם לא ישרטו שרת, ועיין הראב\"ע שם. והנה לפי הפשט כל ישראל אסורים להשחית זקנם מפני אבלות על מת ולכהנים נאסר אפילו הגלוח, גם הוא על מת."
            ],
            [
                "קעקע: קרוב לשורש תקע ושקע."
            ],
            [
                "על תחלל את בתך להזנותה: אחר שהזהיר על כתובת קעקע שהוא סימן שיעבד לעבודה זרה, אמר שלא יקדיש בתו לע\"ז להזנותה לכבוד ע\"ז, ולפי שאותן הנשים היו נקראות קדשות לשון קדושה, הזכיר בה לשון חילול, אל החלל, להודיע כי מעשה כזה איננו קדושה אלא חילול. ומי לא יצחק על ראב\"ע שפירש שאחר שאסר השריטה הזכיר שאל תשרוט הנערה בבשרה, כי זה יביא אותה לגלות בשרה, וקול באשה ערוה וקל וחומר לשריטה."
            ],
            "",
            "",
            "",
            "",
            [
                "ואהבת לו כמוך: הגוים הקדמונים היו אוהבים רק את בני עמם ולא היתה הונאת הנכרים נתעבת בעיניהם, לפיכך אמר כאן ואהבת לו כמוך, התנהג עמו כמו שתחפוץ שינהגו אחרים עמך אם היית גר, והוא על דרך מה שכתבתי למעלה (פסוק י\"ח) על ואהבת לרעך כמוך."
            ],
            [
                "מדה ומשורה: מדה היא מידת האורך, והמשורה היא כלי המחזיק, כגון האיפה והסאה (רנ\"ה וייזל). שורש מדד מתחילתו מורה שטיחת דבר על דבר, כמו ויתמודד על הילד (מלכים א' י\"ז כ\"א), ומזה נקראת בשם זה מדידת האורך בהעברת החבל או האמת על הגוף הנמדד; ואח\"כ הושאל ל' מדידה למדידה בכלי מחזיק. כגון (שמות ט\"ז י\"ח) וימחו בעומר, מי מדד בשעלו מים (ישעיה מ' י\"ב). ורנ\"ה וייזל תפש על רש\"י. ולא ידע כי רש\"י גם הוא הזכיר מידת הלח והיבש, וכן הוא בכ\"י ובדפוסי ויניציאה ואמשטרדם, ואם בבא מציעא ס\"א ע\"ב כתב רש\"י (ד\"ה משורה) משורה מידת הלח היא, שם פירש כך לפרש הברייתא, וכאן פירש אמיתת הוראת המילה בפסוק."
            ]
        ],
        [
            "",
            "",
            [
                "ואני אתן את פני באיש ההוא: אחר שנסקל, להכריתו מקרב עמו, כלומר לעשות שלא ישאר לו זרע ויהיה שמו מחוי, כי זה הוא הכרח. ",
                "למען טמא וגו': כי במקדש ה' היו זובחים שור או כבש או עז ובבמת המולך היו זובחים בני אדם, והרי הוא כאילו שולחן ה' נבזה הוא, ולכך יזבחו עליו חלב ודם הבהמות, ובמת המולך היא טהורה ונכבדת, כי שם היו זובחים אדם (דון יצחק). [ב\"המשתדל\" לשד\"ל לס' ויקרא בא עוד: ופירוש למען טמא את מקדשי, באופן שהוא מחשיב וגורם לאחרים שיחשיבו את מקדשי כדבר טמא, שהוא פחות ממזבחו של מולד.]"
            ],
            [
                "עם הארץ: הם בני המשפחה וכמו שאומר אח\"כ ובמשפחתו."
            ],
            "",
            "",
            "",
            "",
            [
                "דמיו בו: מה שכתוב ברש\"י: כמו דמו בנפשו, טעות הוא, וצ\"ל: כמו דמו בראשו (יהושע ב' י\"ט). [ב\"המשתדל\" לשד\"ל לס' ויקרא בא עוד: אבל דמו בנפשו אינו נמצא אלא למעלה (י\"ז י\"ד) והכוונה שם רחוקה מאד מענין דמיו בו.] אחר כמה שנים מצאתי בתנ\"ך קטן דפוס אמשטרדם שנת כת\"ם כתוב: (ס\"א בראשו)."
            ],
            [
                "אשר ינאף את אשת רעהו: כמו פסוק ט' אביו ואמו קלל (ראב\"ע), כלומר איש אשר יעשה דבר כל כך רע."
            ],
            "",
            "",
            "",
            [
                "ואתהן: שתיהן אם הראשונה יודעת שלקח השניה ועם כל זאת שוהה עמו ונבעלת לו (שמואל שלמה אלפער)."
            ],
            "",
            [
                "דמיהם בם: אמר כן גם על הבהמה כאן ולא בפסוק שלמעלה, כי כאן הבהמה היא הפועלת (יצחק פארדו), ולפיכך למעלה הבדילם ואמר מות יומת ואת הבהמה תהרוגו, וכאן הזכירם ביחד והרגת את האשה ואת הבהמה; הן אמת כי אין בבהמה דעת טוב ורע ולא יצדק לומר עליה דמיה בה, אבל התורה אמרה כן, כדי שיתרשם יותר בלבות בני אדם כי כל עושה מעשה נתעב יקבל עונשו. [ב\"המשתדל\" לשד\"ל לס' ויקרא בא עוד: וכמו שאמרה (בראשית ט' ה') בשפיכת דם האדם מיד כל חיה אדרשנו.]"
            ],
            [
                "וראה את ערותה וכו': שאפילו הראיה מגונה בין אח ואחות, ולפי שהם גדלים יחדו ולבם גס זה בזו וזו בזה. לפיכך ראוי להחמיר בהם אפי' בראיה ולפי שהם חשבו לעשות בסתר, ענש אותם שייכרתו לעיני בני עמם . ",
                "הסר הוא: מלשון (משלי כ\"ה י') פן יחסרך שומע , וכן בארמית, ע' רש\"י."
            ],
            "",
            [
                "וערות אחות אמך וגו': צריך עיון גדול למה בפרשה זו שהיא פרשת עונשין בא פסוק זה לבדו דרך אזהרה (לא תגלה) ולא דרך עונש (ואיש אשר ישכב, ובכל המפרשים רש\"י לבדו העיר על זה. גם צריך עיון על חילוף הסדר שנסדרו העריות בפרשת אחרי מות ובפרשה זו. גם הושמטו כאן שתי אחיות, אולי מפני שהאחת מותרת במיתת חברתה. ומה שרמז ראב\"ע שהוא בשביל כבודו של יעקב הוא תפל מבלי מלח, וכבר השיב עליו דון יצחק. ואמנם עונש לוקח אחות אביו או אחות אמו שיאמר בו עונם ישאו ולא פירש עונשם, אולי הוא כמו בפסוק שאח\"כ שאמר חטאם ישאו ערירים ימותו, ויהיה עונש אלו ואלו למות ערירים. גם צריך עיון למה הקדים אחות אם לאחות אב; ויוסף שבתי באזיבי אומר כי להיות שהבן יש לו געגועין על אמו יותר מעל אביו, קרוב יותר שתחשוק נפשו באחות אמו ולא באחות אביו. והנה נ\"ל כי פסוק י\"ט, כ' וכ\"א המכוון בהם ענין פרטי ומשונה מענין שאר העריות, כי כשהזכיר בפסוק י\"ח שכיבת הנדה, השלים ענין העריות שאדם דבק בהן לתאבון, ועכשו בא להזהיר על מי שאין לו בנים ולוקח אשה להעמיד ממנה בנים, על כן התחיל בלשון אזהרה ואמר לא תגלה, כלומר אל תחשוב כי מה שהזהרתיך בפרשה שלמעלה אינו אלא בעושה לתיאבון, ולא במי שעושה להעמיד זרע ולהקים את שמו, כי הייבום להקים שם אחיו היה דבר נוהג אצלם, ואולי גם בשאר עריות היו לפעמים נוהגים היתר כשהיתה הכוונה לשם שמים. והנה אסר אחות האם ואחות האב ואשת הדוד ואשת האח, ובכולן העונש הוא למות .. לא בנים, חילוף מה שהיתה כוונת הלוקח להעמיד זרע. והנה הלוקח אשה לשום בנים, אין ספק יבחר אשה שכבר ילדה זרע, לפיכך לא הוצרך להזכיר כאן היתר הייבום, כי הייבום הוא כשאין שם זרע, ואם מת האח בלא בנים, מסתמא גם אשת המת לא ילדה (וכבר אפשר שילדה לאיש אחר קודם שתינשא לזה, אבל הכתוב מדבר בהווה, שנישאת בתולה ולא אלמנה), והאח החי המבקש אשה להעמיד תולדות לא יבחר באלמנת אחיו שמת בלא בנים. וזה שאמרתי כי בכולן העונש הוא למות בלא בנים, הוא מפורש בשני מקראות שאחר זה אבל בפסוק זה (י\"ט) לא נתפרש העונש, רק אמר עונם ישאו, ויתכן להאמין שהכונה כמו בשני המקראות שלאחריו שכתוב בהם חטאם ישאו ערירים ימותו, ערירים יהיו. וכל זה שכתבתי על המקרא הזה ושנים שאחריו אינו אלא השערה בעלמא."
            ],
            "",
            [
                "נדה היא: השכיבה הזאת (רש\"י) לא האשה, כי היה לו לומר נדה היא לו, אבל נדה שם דבר על ההרחקה כמו (למעלה י\"ח י\"ט) בנדת טמאתה."
            ]
        ],
        [
            [
                "לנפש לא יטמא בעמיו: איש בעם הכהנים לא יטמא לנפש אדם, כמו (פסוק י\"ד) בתולה מעמיו יקח אשה (רשב\"ם) כי לפי הפשט צריך שתהיה כוהנת."
            ],
            "",
            [
                "אשר לא היתה לאיש: שאם בעולה, מסתמא יש לה בנים והם יעסקו בקבורתה, והתורה לא דיברה אלא בהווה, כי רוב הבעולות יש להן בנים; ואם אין לה בנים, אולי ייטמא לה בעלה כמת מצווה או ישכור קוברים."
            ],
            [
                "בעל בעמיו: הכהן הגדול (אנקלוס ורנ\"ה וייזל)."
            ],
            "",
            "",
            [
                "חללה: לדעת ראב\"ע שאינה מפורסמת כזונה, ולדעת האח\"מ אפילו אנוסה.",
                "ואשה גרושה מאישה: דע כי מה שהביא רמבמ\"ן בהקדמתו אור לנתיבה: \"התפוח נאכל מראובן \"איננו מדרך לה\" ורעותיה, אבל כשהמדבר יודע מי הוא האוכל יאמר: ראובן אכל את התפוח; ואם לא ידע מי הוא האוכל אז יאמר: התפוח נאכל (בבנין מורה על קבלת הפעולה) בלי זכרון הפועל, ולפיכך הבנינים המורים על קבלת הפעולה נקראים \"בנין שלא נזכר שם פועלו\", כי המדקדקים הקדמונים יודעים היו שאין דרך לה\"ק ורעותיה להזכיר הפועל באבלטיבוס (היינו בצירוף מן או מי\"ם לעושה הפעולה) ויודעים היו שאם יאמר אדם (\"כרם חמד\" ז' ק'): אהוב ממני מאד, יהיה המובן מדבריו: אהוב יותר ממני מאוד, ולא יובן כלל שהוא חביב לי מאד. אך ידוע כי מילת \"מן\" נאמרת על הסיבה הגורמת כמו מחטאת נביאיה (איכה ד' י\"ג), ועל הדרך הזה אמרו ולא יכרת כל בשר עוד ממי המבול (בראשית ט' י\"א), והכוונה מפני מי המבול. ועל הדרך הזה אמרו נבלעו מן היין (ישעיה כ\"ח ז'), והכוונה בסיבת היין, לא שהיין הוא הפועל, והראיה מה שכתוב אחריו תעו מן השכר, שבהכרח פירושו בסיבת השכר, כי תעו איננו פאסיבום (פעיל) וכן מקשת אסרו (שם כ\"ב ג'), ענינו שהם כמו אסורים מפחד הקשת, לא שהקשת אוסרת אותם, כי הקשת תכה ותהרוג, ולא תאסור. וגזגיוס באוצרו (עמוד 803), הביא שני המקראות האלה מישעיה להוכיח מציאות אבלאטיבוס אחר הפאסיבום (הפעיל) ואינו אלא טעות. ועוד הביא לראיה כגבור מתרונן מיין (תהלים ע\"ח ס\"ה) שהוא מפרש שהיין התגבר עליו, ואף אם יונח כדבריו ששורש רון בא כאן להוראת ההתגברות כמו בלשון ערבית, לא ייתכן לשום בעל הלשון ולשום אדם אשר אזנו תבחן הדיבור העברי, להבין ממילות מתרונן מיין שהיין התגבר עליו, אבל בהפך ראוי להבין: כגבור המתגבר יותר מן היין, כלומר המתגבר על היין. ועוד הביא החכם הנ\"ל עת נשברת מימים במעמקי מים (יחזקאל כ\"ז ל\"ד), ואמת הוא שהוא מקרא קשה, אבל מכל מקום רחוק הוא עד מאד שיאמר, שהים שבר את העיר, והנה למעלה (פסוק כ\"ו) כי רוח הקדים שבר אותה בלב ימים, לא שהימים שברו אותה; ועוד מה טעם לומר שנשברה מימים במעמקי מים? לכך אומר אני המקרא הזה סתום ואין למדין ממנו. עוד מצאנו כמו חללים שוכבי קבר אשר לא זכרתם עוד והמה מידך נגזרו (תהלים פ\"ח ו'), אך אין הכוונה כלל שידך גזרה אותם, אבל יגיד עליו רעו (שם ל\"א כ\"ג) נגרזתי מנגד עיניך, וכן כי נגר מארץ חיים (ישעיה נ\"ג ח'), כי נגזר מבית ה' (דברי הימים ב' כ\"ו כ\"א), כולם ענין הפרשה וריחוק, ומי\"ם מידך היא כמי\"ם מנגד עיניך ומארץ חיים ומבית ה', והוראתה על המקום אשר ממנו יהיה הריחוק, והכוונה כתרגום רמבמ\"ן וכפירוש ר' יואל ברי\"ל לא ירגישו מכותיך וידך החזקה, או כפירוש גזניוס שהם רחוקים מעזרתך, וקרוב לזה תירגם הארמי: מאפי שכינתך אתפלגון. ודע כי גר. גרז וגרש אחים הם, ומצאנו (יונה ב' ה') נגרשתי מנגד עיניך בשי\"ן, וכן כאן גרושה מאישה, אין המי\"ם קושרת הפעול עם הפועל, אבל היא להורות על המקום אשר ממנו יהיה הריחוק, כלומר אשה מופרשת ורחוקה מאישה. עוד מצאנו הנשכחים מני רגל (איוב כ\"ח ד'), אך לא הרגל היא השוכחת, אבל הכוונה כפירש ראב\"ע שהם נשכחים מפני הרגל, מרוב שדרכו בהם בני אדם, כלומר הנחל יחרב וייבש וידרכו בו בני אדם, עד שלא ייודע מקומו. ואמנם מצאנו \"מה' מצעדי גבר כוננ\" (תהלים ל\"ז כ\"ג), נתנו מרועה אחד (קהלת י\"ב י\"א), ומצאנו בלשון ארמית בדניאל (ג' כ\"ט) ועזרא (ד' י\"ט) מני שים טעם, עד מני טעמא יתשם (שם שם כ\"א); ונראה לי כי כל אלו הם דרך כבוד וגדולה, ולא היתה כוונת המדברים במקראות האלה להבחין בשם הקשור במי\"ם בחינת פועל ממש, ואין הכוונה ממש לומר שהמלך ישים הדת והחק שהאל יכונן מצעדי גבר, אבל כוונת המדברים לומר כי מלפניו יצא הדבר, על דרך מה' יצא הדבר (בראשית כ\"ד נ'), מלפניך משפטי יצא (תהלים י\"ז ב'), יצא דבר מלכות מלפניו (אסתר א' י\"ט), מן קדמי שים טעם (דניאל ו' כ\"ז); והעולה כי כשאין הכוונה לדבר דרך גדולה וכבוד לא ייתכן בלה\"ק לקשור הפועל עם הפועל במי\"ם, ועיין למטה על והארץ תעזב מהם (כ\"ו מ\"ג), כל חרם אשר יחרם מן האדם (כ\"ז כ\"ט). והואיל ובא לידנו פסוק: \"מה' מצעדי גבר כוננו ודרכו יחפץ\", אחוה דעתי בו כי לדעתי ענינו פשוט מאד, והמפרשים הלכו בדרך רחוקה . והנה אחשוב שהמקרא הזה ענינו שוה ממש למה שכתבו במשלי (טז ט) \"לב אדם יחשב דרכו וה' יכין צעדו\": מה שכתוב כאן \"ודרכו יחפץ\" הוא כנגד \"לב אדם יחשב דרכו\", ולא חסרה הבי\"ת כדעת ראב\"ע , אבל הכוונה שהאדם הוא בעל בחירה ורצון, והוא החפץ ובוחר דרכו ומחשב בלבו מה שיעשה, אבל השלמת המעשה איננה תלויה בידו, אלא בידי שמים, כי \"מה' מצעדי גבר כוננו\", ואם לא יישר בעיני האלהים הדרך אשר הוא הולך, אז לא יכונו מצעדיו, ולא יכול להשלים דרכו ולהקים עצתו."
            ],
            "",
            [
                "כי תחל: אולי חלל מן קלל, וכן כל דבר חול לשון קל הפך נכבד."
            ],
            "",
            "",
            "",
            "",
            "",
            "",
            "",
            "",
            "",
            "",
            [
                "תכלול: כמו שבלול, והיא חיליז או חלזון שם שרץ רר בשרו, וכן כאן עינו מורידה ריר. ",
                "מרוח אשך: מן רווח ורוחה, כן תירגם רבינו סעדיה , ולדעת אחרים מלשון מירוח (וימרחו על השחין ישעיה ל\"ח כ\"א), ואשך כינוי לביצים, ולפירוש זה הסכים גזניוס ואומר שזו הוראת מילת אשך גם בסורית ושהוא משורש שכה, שבלשון כושית ענינו הודיע ונקראו כן על שם שמעידים על הזכרות וכן ברומית testis."
            ]
        ],
        [
            "",
            "",
            "",
            "",
            "",
            "",
            "",
            "",
            [
                "ולא ישאו עליו: על הקודש שיאכל (והוא נזכר למעלה פסוק ז' ואחר יאכל מן הקדשים כי לחמור הוא). ",
                "ומתו בו: בחטא.",
                "כי יחללוהו: הקודש."
            ],
            "",
            [
                "אשת כהן אוכלת בתרומה ולא נזכרה בתורה, ולמדו אותה (יכמות ס\"ו ע\"ב) מן קנין כספו, ולדעתי הנקבה נכללת בזכר."
            ],
            "",
            "",
            "",
            [
                "ולא יחללו (הכהנים) את קדשי בני ישראל: ינהגו בקדשים מנהג כבוד ומורא ויודיעו לכל הנוגע בהם כי קודש הם, כדי שלא ייכשל בהם זר לאכלם בשגגה, ואל ינהגו בהם דרך חול באופן שכל החפץ יאכל מהם, שאם יעשו כן, ישיאו את בני ישראל עון אשמה, כלו' הרי הכהנים הם המחטאים את הזרים האוכלים קודש בשגגה."
            ],
            [
                "והשיאו אותם עון אשמה: הכהנים ישיאו את בני ישראל עון אשמה אם יאכילום קודש."
            ],
            "",
            "",
            [
                "לרצונכם: תקריבו לרצונכם, ע' רש\"י."
            ],
            "",
            "",
            [
                "עורת: הוא הנקבה לא מן עור אלא \"עויר\" (עי\"ן פתוחה וי\"ו בחיריק) הנוהג בלשון ארמית, והמילה בפלס צדקת מן צדיק; ורש\"י שפירש \"עורת\" שם דבר, הרגיש, שאם כדבריו היה לו לומר אחר כך שבר, ונדחק לפרש: עורת (שם דבר) לא יהא בו, ושבור (שם התואר) לא יהיה. ואשה לא תתנו מהם: אל תאמרו: מאחר שאין זה עולה אלא שלמים שרובו נאכל לבעלים מה לי אם יהיה בו מום? לכך הוסיף ואשה לא תתנו מהם על המזבח לה', החלב והדם הנקטרים לכבוד ה' אין ראוי שיהיו מבהמה בעלת מום (יצחק פארדו)."
            ],
            "",
            "",
            [
                "ומיד בן נכר: נ\"ל כאותו פי' שדחה רנ\"ה וייזל כי אחר שאמר ובארצכם לא תעשו, משמע שמותר לקנות מן הגויים בהמות מסורסות לאכילה או לעבודת הקרקע או לרכיבה וכיוצא, והיה אפשר להעלות על הדעת שיהיה מותר לעשות מהן גם קרבן, לכך אמר שזה אסור. ומה שמביא אותי להחזיק בפירוש זה הוא מפני שהכתוב מסיים לא ירצו לכם, משמע שישראל הוא המביא הקרבן, ורנ\"ה וייזל ביקש להולמו באמרו, לפי שנחשב להם לרצון שבנו מקדש לה', ומאפסי ארץ גויים יבואו להשתחוות בו למלך ה' ולהקריב לו קרבן; וזה הבל, כי מליצת לא ירצו לכם אינה אלא כמו ונרצה לו (למעלה א' ד') ואינה חוזרת אלא לבעל הקרבן. ועם כל זה אין ספק שהדין דין אמת שאסור לנו להקריב מעוך וכתות אפי' בשביל בן נכר, שנ' ומעוך וכתות לא תקריבו לה'."
            ],
            "",
            "",
            [
                "ושור או שה: לשון שה ושיתא לא מצאנו בלשון ארמית ואף לא בלשון סורית, אלא בלה\"ק ובלשון ערבית, והכוונה (כמו שכתבתי על פסוק שור שה כשבים ושה עזים, דברים י\"ד ד') על איש אחד מן הצאן, בין מן הכשבים בין העזים, ובלשון ארמי אין שום מילה הנאמרת על איש אחד, יהיה מהכשבים או מהעזים, אשר על כן בפסוק הנ\"ל הוכרח אנקלוס לשנות בתרגומו, ותירגם שה כשבים: אמרין דרחלין, ושה עזים: גדיין דעזין. ובפסוק שלפנינו לא תרגם \"רחילא\" כדי שלא יובן שאין העזים בכלל, לפיכך בחר במילת שיתא אע\"פ שאינה ארמית, אבל היא נאותה בענין, מפני שהיא כוללת שני המינים. ואני בזמן שכתבתי ס' אוהב גר לא הבנתי דבר זה כמו שלא הבינו בעל ספר יא\"ר והבאתי תמיהתו על אנקלוס, והמעמר תפש אותי ואמר כי אנקלוס לא תירגם \"רחילא\", כי הוא לשון נקבה בלבד, אבל בחר במילת שיתא הכוללת הזכר והנקבה, כדי להשוות תרגומו עם עיקר הדין - וזה שיבוש גדול, כי מילת בנו כוללת הבן והבת, אבל מילת אותו וכן מילות שור או שה, המכוון בהן האם לבדה , לא האב, ולפיכך שינה אנקלוס ותירגם \"תורתא\" לשון נקבה, ומי יאמר כי תורתא כולל הזכר והנקבה? ואלמלא שרצה אנקלוס לכלול שה כשבים ושה עזים (כאשר היא דעתי עכשו) אמת הוא שהיה לו לתרגם \"רחילא\" שהוא שם הנקבה. לא תשחטו ביום אחד: לא לרחמים על הבהמה ממש, אלא לחזק בלבנו מידת הרחמים ולהרחיקנו מן האכזריות."
            ],
            [
                " לרצנכם תזבחו: ומתי יהיה לרצון? כשתאכיל ממנו לאחרים, באופן שלא יוותר ממנו עד בוקר."
            ]
        ],
        [
            "",
            [
                " ע' ישעיה א' י\"ג ברש\"י: \"מלמדין\" נ\"ל צ\"ל: נועדין, עיין תורת כהנים (אמר פרשתא ט'), ולענין פירוש הכתוב נראה לי (נגד הנגינה) שאין \"מקראי קדש\" דבק עם \"אשר תקראו אותם\", אלא עם \"אלה מועדי ה'\"; כלומר: מועדי ה' (ימי קיבוץ לשם ה') מקראי קדש (ימי קיבוץ לקדושה) אשר תקראו (תקבעו ותכריזו) אותם; וכן משמע למטה (פסוק ד') אלה מועדי ה' מקראי קדש אשר תקראו אותם במועדם."
            ],
            "",
            "",
            "",
            "",
            "",
            "",
            "",
            "",
            [
                "ממחרת השבת: בעל הכוזרי (מאמר ג', מ\"א) אומר שייתכן להודות לקראים כי ממחרת השבת הכוונה לשבת בראשית, ושאמנם קצת מן השופטים והסנהדרין חשבו שלא הזכירה התורה השבת אלא דרך משל, ואמנם הרשות ביד האומה להחל חרמש ביום שתרצה, והם (השופטים והסנהדרין) קבעו שתהיה התחלת הקציר ביום שני של פסח. ודע כי כל אריכות לשונו של הראב\"ע על הפסוק הזה איננה אלא אחיזת עינים, ועיקר סברתו היא כדעת בעל הכוזרי שהשבת האמור כאן הוא שבת ממש, אלא שלא הזכירה התורה יום השבת רק לדוגמא, והרשות בידנו להניף את העומר ביום שנרצה, וזה טעם לרצונכם לדעת ראב\"ע בחידתו."
            ],
            "",
            "",
            "",
            "",
            [
                "עד ממחרת השבת השביעית תספרו: כן הוא לפי דעת רש\"י, וע' דבריו. עד ממחרת השבת השביעית: תספרו חמשים יום עד שתגיעו למחרת השבת השביעית, ואז תקריבו מנחה חדשה."
            ],
            [
                "ממושבותיכם תביאו: מכל מקום שיהיה בארצכם (יהודה אריה אוסימו), כלו' ממקום שיבכר תחילה. משם תביאו לחם הבכורים."
            ],
            "",
            "",
            "",
            "",
            "",
            "",
            [
                "זכרון תרועה: כמו (ישעיה י\"ב י\"ד) הזכירו כי נשגב שמו, והכוונה כדי שידעו הכל שהיום ראש השנה, וכן בשנת היובל היו תוקעים להודיע שהיא שנת היובל, וכדי שלא תתחלף תקיעת היובל בשל כל השנים נצטוינו לתקוע ביום הכיפורים (ויקרא כ\"ה ט')."
            ],
            "",
            "",
            [
                "אך: עיין למטה פסוק ל\"ט. ",
                "ועניתם: ע' למעלה ט\"ו כ\"ט."
            ],
            "",
            "",
            "",
            "",
            [
                "בתשעה לחדש בערב: שיעורו בתשעה לחדש בערב יהיה לכם שבתון, והוסיף פירוש ואמר מערב עד ערב תשבתו שבתכם, כך הוא לפי הטעמים, ואם היתה מילת בערב ברביע היה יותר נכון, כי אז לא היה המקרא קצר, וכך היה פירושו: בתשעה לחדש בערב (כלו' מערב עד ערב) תשבתו שבתכם. ואולי רצה בעל הטעמים שיהיה מאמר מערב עד ערב וגו' כולל כל החגים, כפירוש דון יצחק. ואין ספק כי גם כל החגים הם מערב עד ערב, אך הוסיף לפרש זה ביום הכיפורים מפני העינוי, שיוודע שצריך להתענות כ\"ד שעות שלמות."
            ],
            "",
            "",
            "",
            "",
            "",
            "",
            [
                " אך: ביום כיפורים נכתב \"אך\" (פסוק כ\"ז) מפני העינוי שאין דוגמתו בחגים, ובחג הסכות נכתב \"אך\" מפני הלולב והסוכה שאין דוגמתם בשאר מועדים."
            ]
        ],
        [
            "",
            "",
            "",
            "",
            "",
            [
                "מה שכתב רש\"י שלא יהו הסניפין מגביהין את הלחם מעל גבי השולחן, הכוונה שהלחם התחתון לא היה מונח על הקנים, אלא על השולחן עצמו (ע' מנחות צ\"ז ע\"א)."
            ],
            "",
            "",
            "",
            [
                "ויצא בן אשה ישראלית: אחר שהשלים המצוות שהן בעבור כבוד שמו ית' (הקרבנות והחגים ומשפטי הכהנים), סיים בעונש המקלל את השם, שהוא הקצה האחרון המתנגד לכל המצווה עד כאן. והנה עד כאן לא בא שום ציווי על זה (כי אלהים לא תקלל שמות כ\"ב כ\"ז הוא על הדיינים), כי אין להעלות על הדעת שאיש מישראל יקלל את השם, ומעולם לא היתה התורה מזהרת על זה, אלמלא המקרה שקרה כי בן איש מצרי עשה התועבה הזאת, ואחר שקרה המקרה באה עליו האזהרה, ונכתבה כאן לסיים כל המתיחס לקדושת השם."
            ],
            "",
            "",
            "",
            [
                " וסמכו כל השומעים: לומר דמך בראשך, עיין רש\"י, וכן בקרבנות הסומך ידו על ראש קרבנו נותן עליו עונו, כמו הכהן הגדול על ראש השעיר המשתלח (למעלה ט\"ז כ\"א) ואח\"כ נתפשטה הסמיכה גם על השלמים (למעלה ג' ב') אעפ\"י שאינם באים על חטא. ואח\"מ מוסף כי גם כאן הם נותנים עונם על ראשו, שאם לא היו עושים בו דין, היה החטא על הקהל או על השומעים."
            ],
            [
                "כי יקלל אלהיו: בלא הזכרת שם ה'."
            ],
            [
                "ונוקב שם ה': אם המקלל נוקב שם ה' (ראב\"ע)."
            ],
            [
                "ואיש כי יכה כל נפש אדם: אפי' גר. אחר שענש מיתה את המקלל שהיה בן איש מצרי, בא להודיע כי המכה כל נפש אדם (ואפי' גר) יומת, ושאין לחשוב את הגר כבהמה, כי אמנם (פסוק כ\"א) מכה בהמה ישלמנה ומכה אדם יומת, וכן איש כי יתן מום בעמיתו וכו', וחתם כאשר יתן מום באדם, וסיים הענין במאמר כגר כאזרח יהיה (וקצת מזה בראב\" ע)."
            ]
        ],
        [
            "",
            [
                " ושבתה הארץ שבת לה': מצוות שנת השמיטה דומה למצוות השבת, כי כמו שמצוות השבת היא לחזק בלב העם אמונת היותם גוי קדוש, כן מצוותה שמיטה תביא בלבם האמונה כי גם אדמתם אדמת קודש, אחרי שהיא שובתת בשנה הזו כשביתת האל ביום השביעי (ועיין דברי דון יצחק בנחלת אבות פרק ה' משנת גלות בא לעולם, כי נעמו), וכמו שבמדבר היה ה' נותן להם ביום השישי לחם יומיים, כן בהיותם על אדמתם היה מצווה להם את ברכתו בשנה השישית, שתהיה תבואתה מספקת גם לשנת השמיטה. ואמנם קדושת הארץ היתה סיבה חזקה להרחיק את העם מלמטמאה ומלחללה במעשים מתועבים. וגם בהכרח כשתשבות האדמה ינוחו קצת מעבודתם גם העבדים והבהמות, וזה דומה למנוחת העבד והבהמה ביום השבת. והיות תבואת השנה ההיא הפקר, הוא חמלה על העניים והוא משווה העשיר והעני ומשפיל גאוות העשיר ומזכיר אותו כי כל בני אדם שווים הם. וכן שמיטת הכספים היא חמלה וחנינה לעניים. וכמו שהעם מלבד שביתתם ביום השביעי, ניתנו להם חגים אחרים לשבות בהם ולשמוח לשם ה', ככה אדמת הקודש מלבד שנת השמיטה ניתנה לה שנת היובל. והיובל משווה העשיר לעני כמו השמיטה וכמו השבת, מצד השביתה מעבודת האדמה, ומצד הפקר התבואות; ונוסף בו חזרת הקרקעות לבעליהם ויציאת העבדים חפשי, והיא חמלה גדולה על העניים וחיזוק גדול לשווי בני המדינה. והתבונן כי כמו שהיובל הוא אחד לשבע שמיטות, כן המועדים הם אחד משבעה במספר שבתות השנה, כי שבתות השנה הם יותר מארבעים ותשע, אך לא יגיעו לשש וחמישים, ומקראי קודש הם שבעה ימים, והם יום ראשון ושביעי של פסח, יום אחד של שבועות, אחד של ראש השנה, אחד של יום הכיפורים, ראשון של סכות, ושמיני חג עצרת, הרי שבעה ימים."
            ],
            "",
            "",
            "",
            [
                " ולעבדך ולאמתך: בפרשת משפטים (שמות כ\"ג י\"א) אמר ואכלו אביוני עמך, וכאן הוסיף העבדים והתושבים שאינם מבני ישראל. ודע כי ברש\"י על ולשכירך ולתושבך כתוב בכ\"י שבידי וברע\"ח: \"אף הגוים\" (לא הגרים), וכן הוא בת\"כ (בהר פרשתא א)."
            ],
            [
                "ולבהמתך ולחיה וגו': שנת השמיטה היא להזכיר כי לו יתברך הארץ ומידו היא לנו, וגרים ותושבים אנחנו עמו ולא נתגאה בעושרנו, כי מידו הכול, והנה בכל שבע שנים האדמה חוזרת לבעליה, האדון ה', ע\"כ נקראת השנה שבת לה', ותבואתה היא לעשיר ולעני בשווה, לגר ולאזרח לעבד ולתושב בשווה, וגם לבהמה ולחיה כי הכל שווים לפני ית'."
            ],
            "",
            "",
            "",
            [
                "יובל: השם הזה היה נוהג קודם מתן תורה בין העמים עובדי הבעל, שהרי התורה אמר יובל היא כדבר ידוע מה הוא; ונ\"ל שהיא מילה מורכבת יו - בל , והנה יה יהו, יו, יו הוא קול של שמחה (עיין פירושי בראשית ב' ד' לשם ה') ובל הוא שם ע\"ז כמו בעל בהבלעת העי\"ן, ונראה כי הגוים בימי שמחתם היו קוראים הקריאה הזאת, וכיוצא בזה אצל היוונים והרומאים והתורה קידשה השמחה וציותה שיהיה הזמן ההוא זמן גאולה ודרור לעניים שהוצרכו למכור שדה אחוזתם או את גוייתם, ומלבד זה באותה שנה תהיה תבואת הארץ לכל יושביה בשווה, ו ישתוו העשיר והעני יחדיו. ויונתן (ביהושע ו') ורז\"ל (ראש השנה כ\"ו ע\"א) ורש\"י (שמות י\"ט י\"ג) פירשו יובל איל , אך אין בתנ\"ך שום ראיה לזה, וקרן היובל אין ענינו אלא קרן שתוקעים בו לשמחת היובל, ואח\"כ אמרו שופרות היובלים (יהושע ו' ד') ואח\"כ אמרו ג\"כ (שמות י\"ט י\"ג) במשוך היובל."
            ],
            "",
            "",
            "",
            "",
            [
                "תרבה מקנתו: בלוקח מדבר, שהרי סוף הפסוק \"הוא מוכר לך\", ותמיהה גדולה על רש\"י שכתב תמכרנה ביוקר; ובדפוס פראג: \"ימכרנה\", וכן נכון."
            ],
            [
                "ולא תונו איש את עמיתו: נ\"ל הטעם כיון שהזהיר ללוקח, הוסיף זה שלא יחשבו שהמוכר יוכל למכור ביוקר גדול (שש\"ם)."
            ],
            "",
            "",
            "",
            [
                " לשלש השנים: חצי השישית וכל השביעית וחצי השמינית (ע' רש\"י), חלק מן השנה קרוי שנה."
            ],
            [
                "עד השנה התשיעית: ע' רש\"י."
            ],
            "",
            [
                "גאלה תתנו לארץ: חוזר למטה, והגאולה היא בכסף, ולא כשל יובל שאינה אלא חזרה בלא גאולה (רש\"י רשב\"ם ורמבמ\"ן); וכן (ישעיה נ\"ב ג') חנם נמכרתם ולא בכסף תגאלו, כמו שהמכירה לא היתה כתיקונה, כי היתה חינם, כן הגאולה לא תהיה כדרכה."
            ],
            "",
            "",
            [
                "העדף: הכסף העודף על שווי התבואות שאכל הקונה."
            ],
            "",
            [
                "הגאולה היא נזק לקונה, והתורה התקינה הגאולה בשדה אחוזה, כדי שלא יישאר אדם בלא שדה שיתפרנס ממנו, אבל בבתי עיר חומה שאין בהם חיי נפש, כי מי שיש לו שדה יוכל לשבת בשדהו ולבנות לו שם בית, לכך לא נתנה להם תורה גאולה אלא שנה אחת, ועי\"כ הקונה אחר שעברה שנת מקנתו, יוכל להוציא הוצאות ליפות ביתו, מה שלא היה עושה, אם בכל שנה ושנה היה המוכר יכול לגאלו. אמנם בתי החצרים הרי הם הכרחיים כמו השדות, על כן יש להם גאולה תמיד, וע' מעמר."
            ],
            [
                "אשר לא חומה: יפה כתב רש\"י (בקצת ספרים) שהתקינו לקרוא \"לו\" להיותו קרוב במבטא למילת \"לא\" שבכתיב, אך לפי האמת היה ראוי לקרוא לה (בלמ\"ד קמוצה ובמפיק בה\"א) חוזר לעיר."
            ],
            "",
            [
                " גאולת עולם תהיה ללוים: מאחר שאין להם שדות וכרמים, הרי בתי ערי אחוזתם הכרחיים להם, כמו בתי החצרים לשאר ישראל."
            ],
            [
                "ואשר יגאל מן הלויים: אם אחד מהלויים (לוי ב') יגאל מיד ישראל, שקנה הבית מיד לוי א', אל יחשוב לוי ב', שתישאר בידו לעולם, מאחר שאין השבט מפסיד, אלא ביובל יצא הבית מיד לוי ב' הגואל וישוב ליד לוי א' המוכר. ממכר בית ועיר אחוזתו: הוי\"ו לפירוש, ממכר בית, כלומר ממכר חלק מעיר אחוזתו. ונראה כי י\"א שהביא ראב\"ע נתכוונו לפירוש זה, והוא פירוש רמבמ\"ן. ובתרגום רומי (ולנטא) כתוב ואשר לא יגאל, ולפי זה כך הוא המשך הפרשה: (כ\"ט) בתי ערי חומה יש להם גאולה עד שנה אחת, (ל') ואם לא נגאלו בתוך שנה אין להם עוד גאולה, ואף ביובל לא יצאו, (ל\"א) אבל בתי החצרים נחשבים כמו שדה, ויש להם גאולה אחר שנה, ואם לא נגאלו יוצאים ביובל, וכן רשב\"ם הרגיש שהכוונה כשלא יגאל, על כן פירש שירצה לגאול ואין לו במה לגאול."
            ],
            [
                " ושדה מגרש עריהם: לפי הפשט אסורים הלווים למכור שדה מגרש שלהם, כי מעט היה."
            ],
            [
                "גר ותושב: עיין אוהב גר, ושם פירשתי כתרגומו ידור ויתותב, יהיה גר ויהיה תושב ויחיה עמך, וזה פירוש קשה, ואולי הכוונה בין שיהיה גר (שיש לו אשה ובנים), בין שהוא תושב (שהוא בגפו) יחיה עמך."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            [
                "או לעקר: ל' עיקר ושורש (ראב\"ע), וענינו מי שהוא משורש משפחת גר כלומר אף אם הנכרי הזה נולד בא\"י, אל תניחו עבד עברי בידו, כיון שהוא ממשפחת גרים, והוא עצמו נכרי בן נכרים, אלא שנולד בא\"י ואיננו נקרא בשם גר (יח\"ף ז\" ל). ולדעת אח\"ם הוא יחיד שמשפחתו גרים תושבים, והוא נעקר מהם ונעשה גר צדק, ואעפ\"י שהוא כיהודי לכל דבר, אל תניחו עבד עברי בידו."
            ],
            "",
            "",
            [
                "עד שנת היובל: הנמכר לגוי אינו יוצא בשש, כי הניחה התורה למי שירצה למכור עצמו ליותר משש שנים, שיוכל למכור עצמו לגר תושב; אבל בשנת היובל יוצא גם הוא, כי שנת היובל היתה שנת דרור בארץ לכל יושביה, ואין ראוי שיהיה גם אחד שלא ישבו בה לביתו, כי רצון התורה להשוות העם כולו כאיש אחד חברים, ולא יאומת השווי, אם יהיה איש אחד נשאר בעבדותו. ",
                "כימי שכיר יהיה עמו: ע\"ד (למעלה פסוק ט\"ו) כי מספר תבואות הוא מוכר לך, אינו נמכר לו לעבד עולם, אלא עד היובל במספר שנים, ואינו עם אדוניו אלא כאילו הוא כימי שכיר, כלו' כאילו נשכר לו לזמן ידוע.",
                "כימי: כמו כבימי, ע' שמות י\"א ד'."
            ],
            "",
            "",
            [
                "כשכיר שנה וכו': דרך התורה לכפול עיקר הדבר בתחילת המאמר ובסופו, כדי שיהיה רישומו חזק בנפש, וכן למעלה ט\"ו וט\"ז כמספר שני תבואות ימכר לך, לפי רוב השנים תרבה מקנתו ולפי מעוט השנים תמעיט מקנתו כי מספר תבואות הוא מוכר לך, וכן כאן אמר תחילה כימי שכיר יהיה עמו אם עוד רבות וגו' ואם מעט נשאר וגו' ואח\"כ חזר ואמר (אזהרה לבית דין) כשכיר שנה בשנה יהיה עמו, והשלים האזהרה לבית דין באמרו לא ירדנו בפרק לעיניך, וכל זה במשך זמן עבודתו שהוא עד היובל, ואח\"כ הוסיף שאם הגיע יובל ולא נגאל, יצא ביובל, וגם זו אזהרה לבית דין."
            ],
            [
                "כי לי בני ישראל עבדים: ברש\"י כתוב: כל המשעבדן מלמטה כאילו משעבדן מלמעלה, אבל בתורת כהנים (בהר פרשתא ו') כתוב: מעלין עליו כאילו משתעבד למעלה, ופירש בעל קרבן אהרן כאילו משעבד בו ית', וברש\"י כ\"י שבידי כתוב: כאילו משעבד מלמעלה."
            ]
        ],
        [
            [
                "משכית: אבנים מצוירות (רשב\"ם וראב\"ע)."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                "בהלה: נ\"ל כמו ויכל בהבל ימיהם ושנותם בבהלה (תהלים ע\"ח ל\"ג), לא יגעו לריק ולא ילדו לבהלה (ישעיה ס\"ה כ\"ג), אף כאן מכות שיפסידו יגיעכם בעבודת האדמה, והן השחפת והקדחת, והן מכות בתבואה, לא בגוף, וזה מסכים עם מכלות עינים ומריבות נפש (שהעובד אדמתו מצפה לקצור ואינו קוצר) וגם וזרעתם לריק זרעכם, ואח\"כ מוסיף שגם אם יצמח יאכלוהו האויבים. והנה אמר בהלה בלא ה\"א הידיעה, כי ענינה דבר המביש תוחלתכם, ואח\"כ פרט את השחפת ואת הקדחת, ועל הדרך הזה יש לפרש ג\"כ בכי תבוא (דברים כ\"ח כ\"ב) וכן הזכיר הראב\"ע כי רבים אומרים כי השחפת והקדחת שנים חליים בזרע כמו השדפון והירקון."
            ],
            "",
            "",
            [
                " ושברתי את גאון עזכם: אשבור מה שהוא סיבה לגאונכם."
            ],
            "",
            [
                "ואם תלכו עמי קרי: נפתלי וויזל פירש אם תלכו עמי קרי, שגם במקרה הרעה הזאת שקרה לכם תלכו עמי כמו שהלכתם עמי קודם לכן; ולפירושו העיקר חסר, שהרי שיעור הכתוב לפי פירוש זה הוא \"אם גם עם המקרים והמכות האלה שהבאתי עליכם עדיין תכלו עמי\" ומה טעם תלכו עמי, שהיא מליצה קרובה למליצת את האלהים התהלך נח (בראשית ו' ט')? ורמבמ\"ן פירש לשון התנגדות, מגזרת לקראת, תלכו נגד רצוני, תשימו מגמת פניכם לעשות הפך רצוני; אבל לא מצאנו מילת לקראת בענין התנגדות, ובהפך מצאנו (במדבר כ\"ד א') ואל הלך כפעם בפעם לקראת נחשבים, שענינו ולא הלך אחרי נחשים: ומלבד זה, הנה כשהגיע אצל פסוק כ\"ח והלכתי עמכם בחמת קרי, לא מצא ידיו ורגליו, כי מה טעם בחמת התנגדות? וכל חמה היא התנגדות, והוצרך להפריד בין הדברים, ולתרגם בחמת קרי כאילו כתוב בחמה בקרי, ואין זה פירוש אלא עיוות הכתוב, ומי יתן ואדע, מה רבו כל החכמים האלה לפנות כה וכה למצוא להם דרכים צרכים ודחוקים לפרש מילת בקרי, אחרי אשר קדמם המתרגם החשוב אנקלוס ע\"ה, הראשון בזמן ובמעלה כקהל המפרשים, אשר על פי הקבלה, שהיתה בידו, תירגם מילת קרי הוראת הקושי ? - אחשוב שזה נמשך ממילת קורה, ואולם יהיה איך שיהיה, אין ספק שהיתה המילה הזאת ידועה לקדמונינו בקבלה מקדמוניהם, והם ידעו שהוראתה על הקושי (\"בכורי העתים\" תקפ\"ט עמוד 98)."
            ],
            "",
            "",
            "",
            "",
            [
                "עשר נשים: מעשר משפחות (ראב\"ע), ועיין רנ\"ה וייזל וי' ש' ריגיו."
            ],
            "",
            "",
            "",
            [
                "פגרי גילוליכם: אולי הכוונה על בהמות נעבדות שגם הן תמותינה ברעב."
            ],
            "",
            "",
            "",
            [
                " ע' פסוק מ\"א. ברש\"י כ\"ו שבידי: למלאת את שבתותיה (לא: למלך את שבתותיה)."
            ],
            "",
            [
                "עלה נדף: ברש\"י כ\"י שבידי: שהרוח הודפתו (עשה נדף כמו נהדף)."
            ],
            "",
            "",
            [
                "אתם: עם עונות של עצמם."
            ],
            "",
            [
                "ירצו את עונם: כמו עד ירצה כשכיר יומו (איוב י\"ד - ו'), או אולי כל \"ירצו\" \"תרצה\" הכתובים כאן ראויין להינקד פתח, והם הפעיל, כמו פסוק ל\"ד והרצת את שבתותיה, וטעם הרצה שילם (על דרך שלם שענינו עשה שלום, ככה הרצה ענינו פייס) והטעם כשייכנע לבבם אז יכלה תשלום עונם וכן האדמה כאילו היא חייבת לשלם לה' שבתותיה, ועיין רמבמ\"ן פסוק ל\"ד."
            ],
            "",
            [
                "והארץ תעזב מהם וגו': איננו דבק עם מהם אלא שיעור הכתוב: הארץ , כשתהיה בלא הם, תשיאר נעזבת ולא תתישב עוד לעולם. המפרשים שתהיה נעזבת מהם, כלומר שהם יעזבוה, אין להם חיך לטעום הדיבור העברי, אבל כוח המי\"ם הזאת הוא להורות על הפירוד והריחוק, והכוונה כי אחר שיגלו ישראל מארצם, לא יצליח עליה שום גוי ולא תהיה ארצם מיושבת כמו שהיתה, אבל תהיה נעזבת, אחרי היפרדה מהם, ותרצה את שבתותיה; וכן בהשמה מהם אין ענינו, שהם יעשו אותה שממה, אבל שהיא תישאר שממה אחרי היפרד מהם. ",
                "בהשמה: הרי זה אחד ממשפטי אותיות אהח\"ע , שלפעמים יבוא בהן השוא הראוי לבוא לפניהן, ותבוא לפניהן התנועה הראויה לבוא בהן, כמו לעשר (דברים כ\"ו י\"ב) במקום לעשר, בעשר (נחמיה י' ל\"ט) במקום בעשר, מעזרים (דברי הימים ב' כ\"ח כ\"ג), מחלמים (ירמיה כ\"ט ח'), מהלכין (דניאל ד' ל\"ד) במקום מעזרים מחלמים, מהלכין."
            ]
        ],
        [
            "",
            [
                "כי יפליא: עיין במדבר ו'. ",
                "ערכך: כפול, כמו רענן שאנן אמלל (רשב\"ם), והראוי ערכך (בכ\"ף קמוצה) והוא להבדיל ערך קצוב משאר ערכים שבעולם. ",
                "בערכך נפשות: כל נפש אדם במשמע, בין נפשו (ערכי עלי), בין נפש אחרים (ערך פלוני עלי). ורש\"י פירש ערך נפש, ואין זה מדוייק, ולפיכך, כשהגיע לפסוק ואם מבן חמש שנים, הוצרך לכתוב לא שיהא הנודר קטן, ואם היה מפרש בערכך נפשות בין נפשו בין של אחרים, לא היה צריך לכתוב הדיבור ההוא. ואמנם מבן חמש שנים עד בן כ' שנה נכלל גם מי שהשלים י\"ג שנה ואיננו נקרא קטן, והוא יכול לנדור ערכי עלי. ודע כי ברש\"י כ\"י שבידי כתוב: ערך דבר שנפשי (לא: שנפשו) תלויה בו עלי, וכן צ\"ל."
            ],
            "",
            "",
            "",
            "",
            [
                "ואם מבן ששים שנה: מה שכתב רש\"י: האיש פוחת בהזדקנו יותר משליש בערכו והאשה אינה פוחתת אלא שליש בערכה, כן צריך להבינו: האיש בהזדקנו יורד עד למטה משליש בערכו, אינו שווה אפילו שליש ממה שהיה שווה, (שבתחלה היה שווה 50 ועכשו 15), והאשה אינה יורדת אלא עד שליש בערכה (בתחלה 30 ועכשו 10), ובערכין י\"ט ע\"א אמרו נקבה קימה אתילתא, זכר לא קאי אתילתא."
            ],
            "",
            [
                "כל אשר יתן ממנו: חז\"ל פירשו (תמורה י\"א ע\"א) אמר רגלה של זו עולה, אבל לפי הפשט לא דיבר הכתוב במקדיש חלק בהמה."
            ],
            [
                "לא יחליפנו ולא ימיר אותו: זה דרך כלל, ואח\"כ פירש הפטרים שלא ימיר אותו לא טוב ברע ולא רע בטוב. ולדעת בעל הטעמים נראה כי התמורה היא טוב ברע, והחילוף רע בטוב, ויש לזה סיועים. וארזים נחליף (ישעיה ט' ט') יחליפו כח (שם מ' ל\"א) וימירו את כבודם בתבנית שור (תהלים ק\"ו כ'); וקשה (בראשית ל\"א ז') והחליף את משכרתי, ואולי הכוונה כי בבחינת לבן היו החלופים מרע לטוב. כי היה מבקש תמיד תועלת לעצמו. הן אמת שאם \"לא יחליפנו\" דבק עם רע בטוב, תהיה מילת או יתרה , והאמת כי מרע\"ה לא נתכוון להפסיק כפי הטעמים האלו, אלא לפי כוונתו כך היה ראוי להטעים: לא יחליפנו ולא ימיר אותו, ואח\"כ פתח במאי דסיים, טוב ברע כנגד ימיר, או רע בטוב כנגד יחליפנו."
            ],
            "",
            [
                "והעריך הכהן אותה וגו': כערכך הכהן כן יהיה, פירש רש\"י לשאר בני אדם, הבא לקנותם מיד ההקדש, ואם גאל יגאלנה (פסוק י\"ג) בבעלים החמיר הכתוב להוסיף חומש, וכן במקדיש בית (פסוק י\"ד), וכן במקדיש שדה (ט\"ז); וכל זה קשה לפי הפשט, כי התורה לא הזכירה כלל ענין הגזבר שמוכר את ההקדשות למי שיזדמן, ומשמע הכתובים אינו אלא שהמקדיש דבר שאינו קרב על גבי המזבח, תיכף שהקדיש מלשם הערכך, ואח\"כ אם בא לגאול, מוסף עוד חמישיתו; ואמנם כשלא היה גואל, למה היה נותן הערכך? והלא היה מוסר להקדש גוף הדבר - לפיכך נ\"ל, כי המקדיש לא היה מוסר גוף הדבר שהקדיש, אבל היה מעכבו אצלו, והוא היה נזהר בו ונוהג בו מנהגי קדושה בלתי ידועים לנו; ודוגמא לזה מעשר שני שנקרא קודש (למטה פסוק ל' ול\"א) והיה נאכל לבעלים בירושלים והנה לא רצתה תורה שיהיה אדם מקדיש דבר שאינו קרב על גבי המזבח בלי שתימשך מזה שם תועלת לזולתו, כי אין רצון התורה שיחשוב אדם שעשה מעשה קדוש ורצוי לאלהיו (חוץ מהקרבנות, כגון שיתנדב עולה), אם אין מעשהו מוליד שום תועלת לזולתו, על כן ציותה תורה שמיד כשהוא מקדיש דבר ייתן לבית ה ' ולכהנים את כסף מחירו, ואחר כן יישאר הדבר בידו בתורת קדושה. ואם אחרי כן ירצה להוציאו לחולין, אז ייתן עוד חמישיתו ויגאלנו, וישתמש בו כרצונו."
            ],
            "",
            "",
            "",
            "",
            "",
            "",
            "",
            [
                "ואם לא יגאל את השדה ואם מכר את השדה לאיש אחר: גם כאן פירשו ואם מכר הגזבר, אבל גזבר מאן דכר שמיה? ועוד קשה שהיה מן הראוי שתקבע התורה זמן עד מתי יצטרך הגזבר להמתין קודם שימכור, שאם לא כן, לא הנחת מקום כלל לגאולה, כי תיכף שיקדיש אדם שדהו ימהר הגזבר וימכרנו, ושוב לא יוכל המקדיש לגאול אותו. ופי שיטתי כוונת המקרא הזה, שאם המקדיש לא גאל שדהו, כלומר שלא נתן החומש, ועם כל זה רצה להוציאו לחולין לבלתי יצטרך לנהוג בו מנהג קדושה, ובכוונה זו מכר את השדה לאיש אחר, אז קנסה אותו התורה שלא יוכל לגאול אותו מיד הקונה אותו, אלא יהיה ביד הקונה עד היובל ואחר כן \"והיה השדה בצאתו ביובל קדש לה'\", לא ישוב ליד המוכר, אלא יבוא ליד ההקדש ויהיה לאחוזת עולם לכהנים; ואם לא היה מוכרו, אז בבוא שנת היובל היה השדה יוצא מקדושתו והיה בעליו נהנה בו כשאר אחוזתו (וכן משמע מפסוק י\"ז י\"ח, שאם לא כן, למה יהיה הכסף על פי השנים שעד היובל), ועכשו שמעל ומכר, יפסיד לעולם מן היובל והלאה."
            ],
            "",
            "",
            "",
            "",
            "",
            "",
            [
                "ואם בבהמה הטמאה: מדבר במקדיש פטר חמור (כדעת ראב\"ע ורנ\"ה וייזל). ולפי שיטתי ופדה בערכך ענינו שייתן הערך ככל שאר מקדיש, וכאן הוא צריך להוסיף חמישיתו עליו, בלי שתהיה זו גאולה המוציאה אותו לחולין, כי החומש הזה אינו אלא להפקיע ממנו הקדושה שהוסיף עליו בשעה שהקדישו, ועל ידי נתינת הערכך והחומש פקעה ממנו אותה קדושה שניה וחזר לקדושתו הראשונה, שהיא קדושת בכור, ואז אם לא יגאל, אם לא יפדהו בשה, אז \"ונמכר בערכך\", הכהנים ימכרוהו לאחרים והוא יפסיד ממונו, על דרך (שמות י\"ג י\"ג) ואם לא תפדה וערפתו. ועדיין קשה לשון ואם לא יגאל כי סתם גאולה אינו אלא בכסף, והנותן שה \"פודה\" ייקרא ולא \"גואל\"; ואולי בנדון זה הוא מצווה לגאול אותו לא בשה, אלא בהוספת החומש פעם שנית, ואם לא יגאל בחומש שני, אז ונמכר בערכך. והנה כל זה שאמרתי שהיה ההקדש נשאר ביד המקדיש והוא היה נוהג בו מנהגי קדושה, זה היה בבהמה הטמאה ובבית ובשדה, אבל בהמה טהורה היתה קרבה על גבי המזבח, ואדם שהקדישוהו ונתנו את ערכו, נראה שלא היה עליו דין קדושה כלל, כי אן אדם משועבד לאדם, עד שיוכל ראובן להביא על שמעון חיוב מאיזה מין שיהיה, בלתי הסכמתו (טבת תר\"ב)."
            ],
            [
                "אל כל חרם: זה במקדיש מעבדיו הכנענים או מבהמתו או מאחוזתו לשם חרם, וכל חרם ניתן לכהנים, בלי שיוכלו למכרו לאחרים (על דרך ונמכר בערכך), וגם הבעלים אינם רשאים לגאלו, כי החרם קודש קדשים, ואסור בהנאה למי שאינו כהן."
            ],
            [
                "כל חרם אשר יחרם מן האדם: זה ענין אחר ואיננו חרם לגבוה, כי לא נאמר בו לה', אבל הוא להשמיד ולהרוג, ואיננו דבר התלוי ביד איש ואיש כי לא נאמר בו אשר יחרים איש, רק אשר יחרם, והוא דבר המסור לכללות האומה או למנהיגיה לגזור ולומר בהוראת שעה (אף אם לא יהיה הדין כך): העושה כך וכך יחרם, וכפירוש רמב\"ן ורנ\"ה וייזל. וראזנמילר פירש אשר יחרם מן האדם כענין אשר יחרים איש, כאילו כל אחד מישראל יהיה רשאי להחרים בניו ובני ביתו; וזה שיבוש גדול, נמשך ממה שחשבו שהעברי יאמר: והתפוח נאכל מראובן (ע' למעלה כ\"א ז'). והנה מן האדם איננו נאמר על הפועל אלא על הפעול (מי שיהיה מן האדם שיחרם), והפועל לא נזכר, כי איננו איש פרטי, אבל הוא מי שהרשות בידו, והוא כלל האומה, או המלך והשופט, אבל שיהיה מותר לאחד מן העם להחרים בניו ובני ביתו, זה מתנגד לדרכי תורת משה, כי הנה ראינו בכמה מקומות התורה צווחת על תועבות הגוים הזובחים את בניהם, וראינו שמסרה משפט בן סורר ומורה לבית דין (דברים כ\"א י\"ט) גם ראינו (שמות כ\"א כ') וכי יכה איש את עבדו ומת תחת ידו נקום ינקם. ברוך שהבדילנו מן התועים ונתן לנו את תורתו תורת אמת, דרכיה דרכי נועם וכל נתיבותיה שלום."
            ]
        ]
    ],
    "maps": [],
    "commentaryCategories": [
        "Tanach",
        "Torah"
    ],
    "heTitle": "שד\"ל על ויקרא",
    "versionSource": "http://tora.us.fm/tnk1/jdl/MefarsheyTanach003-01.htm",
    "heBook": "שד\"ל",
    "heCommentator": "שד\"ל",
    "length": 27,
    "titleVariants": [
        "Shadal on Leviticus"
    ],
    "textDepth": 3,
    "commentaryBook": "Leviticus",
    "commentator": "Shadal",
    "categories": [
        "Commentary",
        "Tanach",
        "Torah",
        "Leviticus"
    ]
}