{
    "versionTitle": "Rashbam on Bereshit",
    "sectionNames": [
        "Chapter",
        "Verse",
        "Comment"
    ],
    "language": "he",
    "title": "Rashbam on Genesis",
    "text": [
        [
            "",
            "",
            "",
            "",
            [
                "ויקרא אלהים לאור יום - תמה על עצמך לפי הפשט, למה הוצרך הקב\"ה לקרוא לאור בשעת יצירתו 'יום'?! אלא כך כתב משה רבנו: כל מקום שאנו רואים בדברי המקום יום ולילה, כגון 'יום ולילה לא ישבותו' - הוא האור והחשך שנברא ביום ראשון, קורא אותו הקב\"ה בכל מקום 'יום ולילה'. וכן כל: 'ויקרא אלהים' הכתובים בפרשה זו. וכן: 'ויקרא משה להושע בן נון יהושע', האמור למעלה. למטה אפרים הושע בן נון', הוא אותו שקרא משה יהושע בן נון, שמינהו קודם לכן משרתו בביתו, שכן דרך המלכים הממנים אנשים על ביתם לחדש להם שם, כמו שנאמר 'ויקרא פרעה שם יוסף צפנת פענח'.'ויקרא לדניאל בלטשצר' וגו'. לעולם אור תחילה, ואח\"כ חשך. ",
                "ויהי ערב ויהי בקר - אין כתיב כאן ויהי לילה ויהי יום, אלא ויהי ערב, שהעריב יום ראשון ושיקע האור, ויהי בוקר, בוקרו של לילה, שעלה עמוד השחר, הרי הושלם יום א' מן השישה ימים שאמר הקב\"ה בעשרת הדברות, ואח\"כ התחיל יום שני, ויאמר אלהים יהי רקיע. ולא בא הכתוב לומר שהערב והבקר יום אחד הם, כי לא הוצרכנו לפרש אלא היאך היו ששה ימים, שהבקיר יום ונגמרה הלילה, הרי נגמר יום אחד והתחיל יום שני. "
            ],
            [
                "ויאמר אלהים יהי רקיע - לאחר שנגמר יום ראשון לבוקרו, ויאמר אלהים. ",
                "רקיע - לשון פעול הוא, כמו עשיר שפתרונו מעושר, חסיד - מחוסד. לפי שמן הארץ עד השמים העליונים היו מים, כדכתיב: מרחפת על פני המים, עתה חילקן הקב\"ה באמצע, ועשה ריקוע פרוש ממזרח למערב ומצפון לדרום, להבדיל בין המים העליונים. ולפי שלא עשה מלאכת המים עד [יום] שלישי שנראית היבשה, לא נאמר כי טוב בשני, אבל בשלישי נאמר שני פעמים כי טוב, אחד למלאכת המים ואחד ליציאת האילנות והדשאים. ",
                "בין מים למים - להיות חציין למעלה וחציין למטה. "
            ],
            "",
            [
                "ויקרא אלהים לרקיע שמים - כמו שפירשתי למעלה, כלומר: הוא נקרא שמים בכל מקום בתורה. ושמים העליונים היו בכלל שמי השמים וכל צבאם, והן לה' אלהיך השמים ושמי השמים וגו'. ",
                "ויהי ערב ויהי בקר יום שני - שנטה היום לערוב, ואח\"כ ויהי בקר של יום שני. הרי נגמר יום שני מששת הימים שאמר הקב\"ה בעשרת הדברות, והתחיל עתה יום שלישי בבקר. "
            ],
            [
                "ויאמר אלהים יקוו - כמו שפירש למעלה ע\"י הרוח, כי לכך נאמר: ורוח אלהים מרחפת, [כמו] בבקיעת ים סוף. שכשם שחלק מים העליונים והבדיל מן התחתונים ע\"י מעשה של ריקוע, כן מים שעל הארץ הקווה ע\"י מעשה של רוח. ",
                "ותראה היבשה - כלומר: הארץ שנבראת עם שמים העליונים מקודם שנברא האור, כמו שפירשתי למעלה או זמן מרובה או זמן מועט."
            ],
            [
                "ליבשה ארץ - כמו שפירשתי למעלה, היבשה היא שקרויה ארץ בכל מקום בתורה."
            ],
            [
                "דשא - כל מיני דשאים ביחד קרויים דשא, וכל מין בפני עצמו קרוי עשב.",
                "עושה פרי למינו - לפי הפשט נאמר למינו בדשאים, שלמינו הכתוב בעץ עושה פרי, מוסב גם על עשב מזריע זרע. ",
                "עושה פרי למינו - עץ התפוח עושה תפוח ולא תמרים. ",
                "אשר זרעו בו - בתוך התפוח יש בו גרעינים שיכול ליטע ממנו אילן בכל מיני פירות. "
            ],
            "",
            "",
            [
                "יהי מארת - דרך המקראות לומר (לשון) יחיד אצל (לשון) רבים, כמו ויהי אנשים אשר היו טמאים. וכן פירושו, יהי מעשה. ומה הוא? מאורות. ",
                "ברקיע השמים - הנרקע. ופרוש תחת השמים העליונים. ",
                "ברקיע - לפי שהוא דבוק לתיבה שלאחריו כלומר: רקיע של שמים, לכך הוא נקוד חטף. וכן קציר כשהוא דבוק יאמר, עד כלות קציר השעורים וקציר החטים. כבר אמרנו למעלה ויבדל אלהים בין האור ובין החשך, אבל עדיין גמר הלילה ותחילת היום ממש אין ידוע כי אם בהנץ החמה, וגם גמר היום ותחילת הלילה ממש לא נודע כי אם בשקיעת החמה וצאת הכוכבים, להבדיל בין תחילת היום ובין תחילת הלילה. ",
                "והיו לאותות ולמועדים - כדכתיב בחזקיהו: זה לך האות מאת ה' וגו' הלך הצל עשר מעלות וגו' הרי החמה הייתה לו אות. וכתיב: ונתתי מופתים בשמים ובארץ דם ואש וגו'. וכתיב: מאותות השמים אל תחתו. ",
                "ולמועדים - מהילוך הלבנה שמתחדש לכ\"ט יום וחצי, נועדים מועדי השנה וזמני השטרות, כדכתיב: עשה ירח למועדים. ",
                "ולימים - שהרי מצאת הכוכבים עד צאת הכוכבים יום אחד. ",
                "ושנים - ארבע תקופות השנה עושין שנה תמימה. "
            ],
            [
                "היו למאורות וגו' - להאיר לעולם יהיו."
            ],
            [
                "הקטן - משני המאורות הגדולים."
            ],
            "",
            [
                "ולהבדיל בין האור ובין החשך - בין תחילת האור ובין תחילת החשך. הנץ החמה הוא תחילת האור, צאת הכוכבים הוא תחילת החשך. "
            ],
            "",
            [
                "יעופף על הארץ על פני רקיע השמים - אע\"פ שיצירתו מן המים גידולו יהיה בארץ."
            ],
            [
                "התנינים הגדולים - אף על פי שאמר הקב\"ה ישרצו, שהם דגים שאינם גדולים כל כך, אעפ\"כ גם התנינים הנזכרים במקום אחר ברא עימהם, לויתן נחש בריח ולויתן נחש עקלתון האמורים בנביאים, והאמור באיוב: תמשוך לויתן בחכה."
            ],
            [
                "ויברך אותם אלהים - בכל מיני חיים תמצא שבירכן, בדגים ובעופות, באדם , ובהמה וחיה.",
                "וּמִלְּאוּ את המים - לשון ציווי והוא משקל רפי, כמו: אמרו לאלהים, רדפו מהר אבל מַלְּאוּ לשון ציווי. משקל דגש כמו: דַּבְּרוּ אל כל עדת בני ישראל, וְחַזְּקוּ ידים רפות. ",
                "יִרֶב - כמו יִרְבֶּה וכמו יִפְנֶה. וכן כל תבת פעל שסופם ה\"א, כמו פָּנָה, קנה, בנה, מחה, יאמר וַיִּפֶן, ויקן, ויבן, וימח. "
            ],
            "",
            [
                "וחיתו ארץ - כמו: למעינו מים, בנו בעור, יתר וי\"ו. ",
                "ויהי כן - כלומר: כן היה לעולם."
            ],
            "",
            [
                "ויאמר - למלאכיו. ",
                "נעשה אדם - כמו שמצינו במיכיהו בן ימלא במלכים, ובישעיה: את מי אשלח ומי ילך לנו, וגם באיוב.",
                "כדמותנו - בענין חכמתנו, שהרי כשמתקלקל האדם כתיב: נמשל כבהמות נדמו. ",
                "וירדו -מן רדה, כמו ויעשו מן עשה, בכה ויבכו, שבה וישבו. "
            ],
            [
                "בצלמו - של אדם, הוא בצלם אלהים, מלאכים. ואל תתמה אם לא נתפרש יצירת המלאכים, כי לא כתב משה כאן לא מלאכים ולא גיהינום ולא מעשה מרכבה, אלא דברים שאנו רואים בעולם הנזכרים בעשרת הדברות כי לכך נאמר כל מעשה ששת הימים כמו שפירשתי למעלה ",
                "זכר ונקבה ברא אותם - כמו שמפרש לפנינו ויקח אחת מצלעותיו, כלל ואח\"כ פירש. וכן מצאתי בל\"ב מדות של ר' אליעזר בנו של ר' יוסי הגלילי שלמד מפסוק זה כלל ואח\"כ פרט."
            ],
            [
                "וְכִבְשֻּׁהָ - רפי, כמו ונכבשה הארץ לפניכם. ולפי שהוא משקל רפי ולשון ציווי לכך הוא נרפה, אבל וְכִבְּשׁוּהָ דגש, פירושו לשעבר, כמו: קבצו פארור."
            ],
            [
                "הנה נתתי לכם - נותן אני לכם עתה דוֹיְינְש. וכן: הרימותי ידי, מרים אני. נתתי כסף השדה, נותן אני."
            ],
            [
                "ולכל חית הארץ וגו' - אבל בשר לא הותר לאדם הראשון, עד שבא נח ואמר לו: כירק עשב נתתי לכם את כל."
            ],
            [
                "ויהי ערב ויהי בקר - אז נגמר יום השישי והתחילה וכו'. ",
                "וירא אלהים את כל אשר עשה והנה טוב מאד -נסתכל והביט כל מעשיו וכל פעולותיו שעשה אם יש לתקן שום דבר בהם והנה כולם יפים ומתוקנים. "
            ]
        ]
    ],
    "maps": [],
    "commentaryCategories": [
        "Tanach",
        "Torah"
    ],
    "heTitle": "רשב\"ם על בראשית",
    "versionSource": "http://www.daat.ac.il/daat/olam_hatanah/tnh_text.asp?id=130",
    "heBook": "רשב\"ם",
    "heCommentator": "רשב\"ם",
    "length": 50,
    "titleVariants": [
        "Rashbam on Genesis"
    ],
    "textDepth": 3,
    "commentaryBook": "Genesis",
    "commentator": "Rashbam",
    "categories": [
        "Commentary",
        "Tanach",
        "Torah",
        "Genesis"
    ]
}