{
    "versionTitle": "Shadal on Torah",
    "sectionNames": [
        "Chapter",
        "Verse",
        "Comment"
    ],
    "language": "he",
    "title": "Shadal on Genesis",
    "text": [
        [
            [
                "יבינו המשכילים כי המכוון בתורה אינו הודעת החכמות הטבעיות, ולא ניתנה התורה אלא להיישיר בני אדם בדרך צדקה ומשפט, ולקיים בלבם אמונת היחוד וההשגחה, כי לא לחכמים לבדם ניתנה תורה, אלא לכל העם; וכמו שענין ההשגחה והגמול לא נתבאר (ולא היה ראוי שיתבאר) בתורה בדרך פילוסופי, אבל דיברה תורה עליו כלשון בני אדם (וחרה אף ה' בכם, דברים ז' ד'; ויתעצב אל לבו, בראשית ו' ו' ורבות כאלה), כן עניין הבריאה איננו מסופר (ולא היה ראוי שיסופר) בתורה בדרך פילוסופי, וכמו שאמרו חז\"ל (מדרש הגדול לבראשית א' א') להגיד כח מעשה בראשית לבשר ודם אי אפשר. לפיכך אין ראוי לתורני להוציא הכתובים ממשמעותם כדי להסכימם עם החכמות הטבעיות, גם אין ראוי לחוקר שיכחיש בתורה מן השמים, אם ימצא בסיפוריה דברים בלתי מסכימים עם המחקר הטבעי; אבל זה וזה ראוי להם, שיתבוננו בפנימיות לבב בני אדם, ובדרכי החכמה שהטבע נוהג בהם בדברו בלבו של כל אחד ואחד, לנער על פי דרכו, ולבחור בדרך אחר, ולזקן בדרך אחר, ולחזק בדרך מיוחד, ולחלש בדרך מיוחד, ולעשיר בדרך אחד, ולעני בדרך אחר, וכן לכל כיתות בני אדם הטבע מדבר בלבם בדרך פרטי הראוי לאנשי הכת ההיא, ולא יגלה הטבע לשום אחת מהכיתות האמת ערומה בלא מסוה ובלא לבוש; כן נותן התורה ית' (כי האל אשר ברא את הטבע והאל אשר נתן לנו את התורה, אל אחד הוא) בדברו עם בני אדם הוצרך לדבר כפי מדרגתם ולא כפי מדרגתו ית '. והנה רצה ה' להודיע לבני אדם אהדות העולם ואחדות המין האנושי; כי הטעות בשני הענינים האלה גרמה בימי קדם רעות גדולות, כי מהעדר ידיעת אחדות העולם נמשך, שהיו בני אדם מאמינים מציאות אלהים פרטיים בעלי תסרון ומידות גרועות, והיו עושים מעשים רעים כדי להיות לרצון לפניהם (עיין מה שכתבתי בפרשת יתרו (שמות כ\"ג) בפסוק לא יהיה לך), ומהעדר ידיעת אחדות המין האנושי נמשך, שהיו בני אומה אחת שונאים ומואסים בני אומה אחרת, והיו נוהגים עמהם בכח הזרוע, ולא במשפט ובצדקה; ושני העיקרים האלה (אחדות העולם ואחדות המין האנושי) הם המכוון הכללי בסיפור מעשה בראשית, ופרטי הספר כוללים עוד כוונות אחרות כאשר יתבאר. בראשית ברא אלהים: כבר התעוררו רבים, למה לא נזכר מאמר בבריאת השמים והארץ, ולמה לא נזכרה בריאת המלאכים, ועוד יש לתמוה, מה נשתנה יום ראשון משאר ימי הבריאה,   שכל אחד מהם נתיחד לדבר פרטי, או לדברים פרטיים שהם ממין אחד או מסוג אחד, אבל היום הראשון כולל דבר פרטי שהוא בריאת האור, וכולל מלבד זה דבר כללי, שאין דבר יותר כולל ממנו, והוא בריאת השמים והארץ; וזה דבר זר מאד, והיה ראוי שיתיהד יום אחד לבריאת השמים והארץ, בלי שתשתתף עמהם ביום אחד בריאת דבר פרטי, שהוא האור. ונ\"ל כי תשובה אחת מספקת לשלוש השאלות, והיא באמרנו כי השמים והארץ לא נבראו ביום ראשון, אלא קודם לכן, וזה לפי מה שאומר, לא ניתנה תורה למלאכי השרת (ברכות כ\"ה, ע\"ב) ולא בא סיפור הבריאה אלא להגיד התחלת עניני העולם התחתון, אשר הוא מושב בני האדם, וקצת מעניני העולם העליון, מן הצד שיש לו התיחסות עם בני האדם, כלומר מצד התועלת המגעת לנו משם, ולא היה אפשר לבאר לבני אדם עניני השמים, וגם לא היה רצונו ית ' להביא בני אדם להאמין, שאין במציאות שום דבר אחר זולת הנראה והנודע לנו; לפיכך הגידה התורה מה נברא ונעשה בכל אחד מששת ימי הבריאה, והקדימה לסיפור פרטי הבריאה פסוק אחד הכולל בריאה אחרת שקדמה לששת הימים ולא נתבארו פרטיה בתורה, באמרה בראשית ברא אלהים את השמים ואת הארץ, ולא אמרה ויאמר אלהים יהי שמים, יהי ארץ, להודיע שאין כוונתו להגיד לנו פרטי הבריאה ההיא, ושאין זה אלא מאמר סתום הכולל כמה וכמה מאמרות. והנה השמים והארץ האמורים כאן אינם ממש השמים והארץ המפורשים אח\"כ ביום שני ושלישי; אבל השמים האמורים כאן כוללים כל אשר ממעל לארץ, והשמים האמורים ביום שני כוללים רק החלק מהם הידוע לבני אדם; והארץ האמורה כאן כוללת הארץ מעורבת במים, ועליה הרוח, והארץ האמורה ביום שלישי כוללת היבשה לבדה. זה הוא לדעתי עיקר פשוטו של מקרא זה. ואולי יאמר אדם, שזה סותר למה שבא בעשרת הדברות, כי ששת ימים עשה ה' את השמים ואת הארץ; אבל באמת אין משם סתירה לפירושי, כי לא אמר, כי ששת ימים ברא ה' את השמים ואת הארץ, אלא כי ששת ימים עשה ה', והכוונה על עשיית הרקיע, ועל הפרשת הארץ מן המים, ותבות \"ואת כל אשר בם\" האמורות בעשרת הדברות כוללות האור והמאורות ובעלי החיים שעל הארץ ובתוך המים, ובפרשת כי תשא (ל\"א י\"ז) קיצר ולא הזכיר רק את השמים ואת הארץ, וכלל בהם גם כל אשר בם. גם רז\"ל אמרו (פסחים נ\"ד ע\"א) כי כסא הכבוד קדם לבריאת העולם. ברא. פועל ברא בבנין הקל ובבנין נפעל לא נמצא בשום מקום על פעולה אנושית, ומצאנו שהאדם נקרא עושה ונקרא יוצר, ולא מצאנו בשום מקום שייקרא האדם בורא; ונראה שהונח השורש הזה להורות על כל דבר היוצא ממנהגו של עולם, כמו אעשה נפלאות אשר לא נבראו בכל הארץ (שמות ל\"ד י') ואם בריאה יברא ה' ופצתה האדמה את פיה (במדבר ט\"ז ל') השמעתיך חדשות מעתה וכו ' עתה נבראו ולא מאז (ישעיה מ\"ח ז'), כי ברא ה' חדשה בארץ (ירמיה ל\"א כ\"א) וכאן ברא אלהים את השמים ואת הארץ היא פעולה אלהית שאין כמוה. הבריאה מן האין מצאנוה מפורשת בספר חשמונאים, ספר שני, סימן ז', פסוק כ\"ח; וגם השמרונים בפיוטיהם אומרים, שהעולם נברא מן האין, וכן היא ג\"כ אמונת הקראים. ויחזקאל בדברו על מלך צור אמר עליו לשון בריאה, ביום הבראך כוננו (כ\"ח י\"ג) מיום הבראך (שם ט\"ו); דרך מליצת השיר המשיל אותו לאדם הראשון, שבראו ה' והניחו בגן עדן וכמו שאמר בעדן גן אלהים היית, לפיכך אמר עליו לשון בריאה, כאילו לא נוצר על ידי אב ואם, אך הוא בריאה אשר ברא ה' ובבנין פיעל מצאנו שורש ברא להוראת גדיעה וכריתה, (יהושע י\"ז ט\"ו; יחזקאל כ\"ג מ\"ז). ובהפעיל להבריאכם מענין בריא ושמן (שמואל א' ב' כ\"ט), ובקצת ספרים מצאנו בבנין הקל ולא ברא אתם לחם (ש\"ב י\"ב י\"ז) באל\"ף במקום ה\"א, כך היתה גירסת הראב\"ע ולא כן גירסת רד\"ק, אלהים: אל ואיל לשון כח וחוזק, ואלהים לשון רבים, והיה נוהג אצל האומות העובדות אלילים (כוזרי מאמר ד' סימן א'), והיו קוראים כן כל כחות הטבע, אשר הם סיבות המאורעות בארץ, והיו עובדים את כולם, וכל א' מהם יהיה להם לאלוה, ואמנם העברים בעלי היחוד קיימו שם זה בלשון רבים להורות, כי האל, אשר הם עובדים, איננו כח פרטי אחד, כמו שהיו הגוים אומרים אלהי הרים ה' ולא אלהי עמקים הוא (מ\"א כ' כ\"ח), אבל הוא קיבוץ כל הכחות ובעל הכחות כולם (וכיוצא בזה מילות ימים עיין למטה פסוק י'), כן קראו אותו בשם צבאות לומר שהוא עצמו כולל כחות כל צבאות השמים שהיו הגוים עובדים, עיין פירושי בישעיה א' ט. את השמים ואת הארץ: דיברה תורה כלשון בני אדם, והילקה את העולם כולו ואת העולמות כולם לשני חלקים, מה שהוא למעלה ומה שהוא למטה, הכל לפי ראות עיני האדם השוכן בארץ. סמא בל' ערבי כמו גבה בעברי, וארע (שממנו ארעא שהוא ארץ בחלוף עי\"ן וצד\"י, כמו צאן עאן, רבץ רבע וממנו ארבעה, [בתרגום לישעיה ז' כ\"ה] וכן עיר כנוי למלאך כמו ציר בלה\"ק שענינו שליח) בל' ארמי שפל, כמו ובתרך תקום מלכו אחרי ארעא מנך (דניאל ב' ל\"ט); ולדעת קצת סמא וארע מן שמים וארץ נגזרו; ונראין דברי ר' יעקב אבנדאנה, כי שמים מן \"שם\" המורה על מקום רחוק; וקראו שמים למה שהוא רחוק וגבוה מכל צד שאדם פונה; ואמנם מן שמים נגזר אח\"כ הפועל הערבי שענינו גבה, כי אמנם הפעלים המורים לא על פעולה אלא על תכונת הדבר כמו פועל סמא שענינו היה גבוה לא תיתכן מציאותם קודם מציאות שם דבר או שם התואר המורה על התכונה ההיא; דרך משל תחלה קראו לדם בעלי חיים דם, ואח\"כ קראו אדום למה שעינו כעין דם, ואח\"כ עשו הפועל ואמרו אדם, אדמו וחבריהם; אבל ארע שהיא שם התואר לכל דבר נמוך, יתכן שאמרוהו קודם שיקראו לאדמה ארעא."
            ],
            [
                "והארץ היתה וגו': המקרא הזה מחובר לשלאחריו, הארץ מחתילתה היתה כך וכך ולפיכך ויאמר אלהים וכו ' וכו '. תהו ובהו: ענינם שממה, כי תהא ובהא בארמית ענין השתוממות, כמו שאמרו בבראשית רבא (ב' א') ישב לו אותו העבד תוהא ובוהא, הכוונה משתומם, וכן בלשון סורי אתבהבה ענינו נעשה משועמם, בוהבהא תמיהה ושוממות, וכמו שהמדבר נקרא שממה וישימון, כן ייקרא תהו ובהו, והכוונה שלא היו בארץ לא צמחים ולא בעלי חיים. וחשך על פני תהום: גם תהום נ\"ל משורש תהא כמו תהו (וכן דעת רבנו סעדיה) לשון שממה ותמיהה, אלא שהונח בפרט על רבוי מים ועומקם, שאין להם סוף, והכוונה כי כל הארץ היתה תהום, כי היו המים מכסים אותה ולא היתה נראית, ועל פני תהום הזה לא היה אור, כי אם חושך, והנה זה ציור מבהיל, שממון למטה ושממון למעלה. ורוח אלהים מרחפת וגו': כתרגומו ורוחא מן קדם ה' מנשבא, ורוח אלהים ענינו רוח גדולה וחזקה. כמו כי רוח ה' נשבה בו (ישעיה מ' ז'), ישב רוחו יזלו מים (תהלים קמ\"ז י\"ח), נשפת ברוחך (שמות ט\"ו י') וכמו הררי אל (תהלים ל\"ו ז') ושלהבתיה (שיר השירים ח' ו'). מרחפת: ענין תנועה, כמו על גוזליו ירחף (דברים ל\"ב י\"א), רחפו כל עצמותי (ירמיה כ\"ג ט'), ומה שלא אמר מנשבת, כי לא היתה נושבת כנוהג שבעולם, שהרוח מנשבת לאחד מן הצדדים, אלא האויר כולו היה מתנענע לכל צד; ויש מפרשים רוח אלהים על רצון האל וכחו והשגחתו; ומלבד שאין לשון רחוף מתישב כלפי מעלה, נכון מאד שיהיה הפסוק כולו מדבר בציור מה שהיה מתחילה, ואח\"כ יספר פעולת האל שהיא פתאום וברגע, כי אינה אלא במאמר (ויאמר אלהים יהי אור), ולא שיאמר שהיה האל או רצונו וכחו מתנענע על המים, כאלו מזמן רב היה משתדל ומתעסק בדבר. וגם הציור הזה מהרוח, שהיתה מתחלה מרחפת מכל צד, הוא מלמדנו חסדי ה' על ברואיו, כי עתה נשיבת הרוחות איננה כן, אך היא מסודרת על ידי החוקים שחקק ה' בעולמו, ואם היה העולם נשאר בחאוס כמו שהיה אז, היה הרוח מתנועע תמיד בחוזק מכל צד, או לא היה מתנועע כלל, ולא היו הבריאות יכולות להתקיים."
            ],
            "",
            [
                "וירא וגו': מפני שראה וידע שהאור דבר טוב ומועיל לכך הבדיל וגו'; והנה דיברה תורה כלשון בני אדם, שאין ידיעתם אלא על פי הנסיון, ופעמים רבות אדם עושה דבר בחשבו שיהיה לטובה, ואח\"כ רואה שאינו כן, לפיכך התורה מגידה כי בכל מעשה הבורא ראה אח\"כ שהוא טוב.",
                "ויבדל וגו': התקין שלא יתערבו זה עם זה, אלא כשיהיה אור לא יהיה חושך, וכשיהיה חושך לא יהיה אור, ואמר זה (אעפ\"י שלא היה צריך לאמרו) מפני שלפי דעת הקדמונים אין החושך העדר האור בלבד, אבל היה גם הוא יש, כענין שנאמר יוצר אור ובורא חשך (ישעיה מ\"ה ז'), וכן (איוב ל\"ח י\"ט) אי זה דרך ישכון אור וחשך אי זה מקומו, ולכך היו העמים מיחסים אלוה אחד לאור ואחד לחושך; ורצה הקב\"ה להודיע לעמו כי הוא ית' אדון האור והחושך, ומאתו לבדו כל חוקותם."
            ],
            [
                "ויקרא אלהים לאור יום וגו': נראין דברי קליריקוס שאין הקריאה הזאת אלא סימן שררה וממשלה על הדבר, להגיד כי היום והלילה תלוים ברצונו של מקום, וכן שאר קריאות שבמעשה בראשית; וכן הביא הבהמות אל האדם שיקרא להן שם, להגיד שירדה בהן וכולן תחת ידו; וכן היה מנהג המלכים בימי קדם לקרוא שם חדש לעבדיהם, כמו פרעה ליוסף, ופרעה נכה לאליקים בן יאשיהו, ונבוכדנצר למתניה, אשר הסב את שמו צדקיה, וכן לדניאל ולחנניה מישאל ועזריה.",
                "לאור יום: לזמן שהאור משמש קרא יום ולזמן שהחושך משמש קרא לילה; וגם קודם בריאת המאורות היה יום ולילה, כי היה האור משמש זמן מה ואח\"כ מסתלק ונפסק זמן מה, ומשמש תחתיו החושך; גם היה אז ערב ובוקר, כי היו באור ההוא הדרגות ערב בוקר וצהרים, כדעת דון יצחק אברבנאל.",
                "ויהי ערב ויהי בקר: ערב כולל לפעמים (כאשר כתב רד\"ק) גם הלילה הסמוך לו, וכן בוקר כולל גם היום הסמוך לו; והנה כבר היה החושך קודם בריאת האור, לפיכך הזכיר הערב תחילה, וכן הוא יום התורה מערב עד ערב. וכבר היה בימי הראב\"ע מי שרצה לפרש שהלילה הולך אחר היום, ושהשבת מתחיל בבוקר, ופירש ויהי בוקר יום אחד כשהיה בוקר יום שני אז נשלם יום אחד; והראב\"ע כתב נגד הסברה הזאת ס' \"אגרת השבת\" לבאר תכונת השנה והחודש והיום הנזכרים בתורה (וכבר הוצאתי האגרת ההיא לאור ב\"כרם חמד\" רביעי); אבל פסוק מערב עד ערב (ויקרא כ\"ג ל\"ב) הוא ראיה חותכת ואין צורך לראיות אחרות. ואף על פי כן היה אפשר לפרש (כפירוש Des Vignoles) כי תחילה נמשך זמן האור ואח\"כ בא הערב, ואחריו נמשך זמן החושך, ואח\"כ היה בוקר, והיה זה יום אחד מימי הבריאה, אעפ\"י שאין זה יום התורה; אלא שלפי זה אין טעם שיזכיר הכתוב שיעור יום הבריאה, מאחר שאין זה יום התורה. ואין לומר שאין שום יחס ליום התורה עם יום הבריאה, כי הנה יום השבת הוא נסמך על הבריאה, ואם היה שבת הבריאה מבוקר עד בוקר, למה תהיה שביתתנו מערב עד ערב? ע\"כ הנכון כמו שפירשתי.",
                "ערב: נקרא כן על שם ערבוב הדברים לעיני האדם מפני חסרון האור.",
                "בקר: מן בקע אור, כטעם אז יבקע כשחר אורך (ישעיה נ\"ח ח').",
                "יום אחד: היה ערב והיה בוקר, כלומר היה יום אחד; מלת כלומר חסרה במקרא למאות ולאלפים.",
                "יום אחד: יום שלם, הערב והבוקר זה אחר זה הם יום אחד; ואין הכוונה לומר יום ראשון אלא יום שלם; והרמב\"ן כתב, כי לא אמר ראשון כי אין ראשון בלא שני, ועדיין לא היה שני; ואין זה תירוץ מספיק, כי באמת מיד בסוף היום הראשון התחיל הלילה והוא תחילת היום השני, והנה כשנשלם היום האחד כבר התחיל השני, והיה אפשר לקרוא לראשון ראשון. והנה עיקר הנחת שם יום הוא על זמן האור, ואח\"כ קראו יום וגם לזמן כולל היום והלילה, כלומר כ\"ד שעות, וכן בשאר לשונות מילה אחת בעצמה (Dies, jour, Tag) מורה על זמן האור וגם על משך כ\"ד שעות וזה דבר מורגל בכל הלשונות לקרוא דבר בשם אחד מחלקיו הראשיים היותר נגלה ונודע, או היותר מועיל, וכיוצא בזה, כמו vela קלע הספינה נאמר על הספינה,  רחם רחמתים (שופטים ה' ל') על האשה; וכן כאן קראו לכ\"ד שעות יום על שם החלק העיקרי שבהם שהוא זמן האור. וכוונת התורה לומר כאן, כי חיבור הערב והבוקר, תחילה הערב ואח\"כ הבוקר, נקרא יום אחד."
            ],
            [
                "יהי רקיע בתוך המים: רצה הקב\"ה להודיע לישראל שאין השמש ולא שום דבר אחר שליט בגשם להורידו ושלא להורידו, ע\"כ סיפר מציאות המים העליונים קודם מציאות המאורות. רקיע: גוף מתוח כמין טס, מלשון לרוקע הארץ על המים (תהלים קל\"ו ו'), וירקעו את פחי הזהב (שמות ל\"ט ג') ומזה ודמות על ראשי החיה רקיע כעין הקרח הנורא (יחזקאל א' כ\"ב), וכאן צייר את האויר שבין הארץ והעננים כגוף מרוקע המבדיל בין המים שבארץ והמים שבעננים, והוא סובל המים עליו, וברצון ה' הם יורדים משם על הארץ, וכמו שאמר יפתח ה' לך את אוצרו הטוב את השמים לתת מטר ארצך בעתו (דברים כ\"ח י\"ב), ובקללה הוא אומר ונתתי את שמיכם כברזל (ויקרא כ\"ו י\"ט) שיעכבו ירידת המים שעליהם, וכן למטה (ז' י\"א) וארבות השמים נפתחו. אבל אח\"כ בימי ישעיה נראה, שהיו יודעים שאין למעלה אוצרות מים, ושמימי הגשמים חוזרים למעלה, שהרי הוא אומר (נ\"ה י') כי כאשר ירד הגשם והשלג מן השמים ושמה לא ישוב כי אם הרוה את הארץ, משמע שאחר שהרוה ישוב שמה, עיין שם פירושי. וכן ירמיה (י\"ד כ\"ב) אמר דרך תמיהה ואם השמים יתנו רביבים, משמע שאינם נותנים מאליהם, כי אין בהם אוצרות מים. וכן קראו לאידים המתנשאים מעל הארץ בשם נשיאים, כמו מעלה נשיאים מקצה הארץ (תהלים קל\"ה ז'), ויעל נשיאים מקצה הארץ (ירמיה י' י\"ג ונ\"א ט\"ז), וכן נשיאים ורוח וגשם אין (משלי כ\"ה י\"ד); ולא נדע מאיזה זמן התחיל השם להיות נוהג, כי מזמור קל\"ה איננו מיוחס לדוד, וספר משלי מסימן כ\"ה ולמטה איננו ברור היותו לשלמה, ובאיוב הוא אומר (ל\"ח כ\"ב) הבאת אל אוצרות שלג ואוצרות ברד תראה, וזו ראיה על קדמות הספר ההוא. ולפי ששם רקיע נוסד על אמונת המים העליונים, המים אשר מעל השמים (תהלים קמ\"ח ד') שהרקיע סובלם, והאמונה הזאת נתישנה ונשתכחה, נתישן ג\"כ שם רקיע, ולא נמצא להורות על השמים רק בשלושה מקומות, שנים בתהלים: ומעשה ידיו מגיד הרקיע (י\"ט ב'), הללוהו ברקיע עזו (ק\"נ א') כי נשארה המילה בלשון השיריי, כמו שהוא המנהג בכל הלשונות, שהמשוררים משתמשים במלות מיושנות; והמקום השלישי הוא בדניאל (י\"ב ג') והמשכילים יזהירו כזהר הרקיע, וגם שם היא מליצה שיריית, וכן במלאכי (ג' י') אפתח לכם את ארבות השמים, הוא דרך מליצת השיר. ועוד מצאנו באיוב לשון רקיעה אמור על השמים, תרקיע עמו לשחקים (ל\"ז י\"ח), וגם זה אות לקדמות הספר, וסיים חזקים כראי מוצק מפני שסובלים משא מים רבים, וכן אמר שלמה (משלי ח' כ\"ח) באמצו שחקים ממעל, והנה דיברה תורה כל' בני אדם, ואמרה יהי רקיע לפי מחשבתם. ואמנם המכוון אינו זז מהיות אמת ויציב, והוא שהאל נתן בטבע המים להינשא למעלה ולרדת אח\"כ למטה לארץ. ובתרגום היוני המיוחס לשבעים זקנים מתורגם רקיע סטראומא ענין חוזק, וכן תירגמו אח\"כ בל' רומי פירממנטום וזה נמשך להם מהוראת שורש רקע בל' סורי שהוא מורה חזוק, וכן רקיעא בל' סורי חזק וקשה. ויוחן קליריקוס אומר שתירגמו כן מפני שהיתה דעת קצת הפילוסופים הקדמונים, שהשמים והאויר המקיפים את הארץ מכל צד, הם מונעים אותה וכל אשר עליה מהתפרד ומהתפזר, והנה הם גורמים לארץ שתישאר קשה ומדובקת בחלקיה. והוא מפרש רקיע לשון הכאה ודריכה, כמו הכה בכפך ורקע ברגלך (יחזקאל ו' י\"א) יען מחאך יד ורקעך ברגל (שם כ\"ה ו'), על שם שהשמים דורכים על הארץ ועוצרים חלקיה מהתפרד, וכל זה רחוק מפשט הכתובים; ומכל מקום נראין הדברים שתחילת הוראת שורש רקע הוא ענין דריכה והכאה, ומפני שהדבר שמכים עליו הוא נשטח ונמתח, הושאל שורש רקע להורות על המתיחה והשטיחה."
            ],
            [
                "ויהי כי: שהרקיע הספיק לסבול את המים העליונים, שלא יתערבו עם התחתונים."
            ],
            [
                "ויקרא: עיין למעלה פסוק ה'; והנה אמר, שהאל קרא שם לשמים להגיד, כי הוא המושל בהם להוריד המטר ולמנוע אותו כרצונו, ואין לאדם שום יכולת על זה."
            ],
            [
                "ויאמר אלהים יקוו המים: מפני שהים דבר גדול ומבהיל, עד שקצת העמים הקדמונים ייחסו לו אלוה מיוחד, גם דבר מבהיל הוא בתחילת המחשבה, שלא יצא וישטוף את הארץ, וכמו שאמר הנביא (ירמיה ה' כ\"ב) האותי לא תיראו נאם ה' אם מפני לא תחילו אשר שמתי חול גבול לים חק עולם ולא יעברנהו, ובאיוב (ל\"א י\"א) הוא אומר, ואמר עד פה תבוא ולא תוסיף וגו', לפיכך רצה הקב\"ה להודיע את ישראל, כי גם הים מעשה ידיו, כי הוא אשר ציוה למים להיקוות.",
                "יקוו המים: שורש קוה נגזר מן קו, ולשון קווי הונח על המים לפי שעומדים בקו ובשטח ישר, מה שאין כן הגופים הבלתי נגרים, שבנפלם אלו על אלו נעשים גל, ולא נמצא לשון זה שלא על המים אלא בפסוק ונקוו אליה כל הגוים (ירמיה ג' י\"ז) ושם היא מליצה שיריית מושאלת מן המים, כמו ונהרו אליו כל הגוים (ישעיה ב' ב') שהוא מושאל ממרוצת המים בנהר. ומלשון מקוה נראה שנגזר בל' רומי ,aqua גם aequus שענינו ישר.",
                "מתחת השמים אל מקום אחד: יבואו ממקומם שהם מפוזרים תחת כל השמים, וילכו אל מקום אחד, ויעמדו שם. מלת \"אל\" על הרוב מורה תנועה, לא מנוחה, ע\"כ אני אומר, כי יקוו כולל ענין ההליכה אל מקום הקיבוץ, לא הקיבוץ לבדו, וכן ונקוו אליה כל הגוים (ירמיה ג' י\"ז) הכוונה שיבואו אליה ויתקבצו בה.",
                "מקום אחד: אחד בלבד.",
                "ותראה: ע\"י כן תתראה.",
                "היבשה: שם דבר ממשקל דגוש, וכן חרבה ענינם דבר יבש, דבר חרב, כמו אבדה, גנבה, גזלה, ואיננו שם התואר אלא כמו תהו בהו."
            ],
            [
                "ויקרא: עיין למעלה פסוק ה', ואמר שקרא האל שם ליבשה ולים להגיד כי הוא העוצר מי הים בימים שלא יצאו וישטפו את הארץ, וכשהוא רוצה ישלחם ויהפכו ארץ וישחיתו מדינות גדולות, עד שמה שהיה אתמול יבשה יהיה היום ים, בלי שיהיה לאדם שלטון על זה כלל. ",
                "ימים: ים אחד שכולל כל הימים (כמו שכתבתי למעלה על מילת אלהים), כי כולם נאחדים זה עם זה.",
                "וירא אלהים כי טוב: הכוונה כי נשלם חפצו והיה מה שרצה שיהיה. ולמעלה ביום שני לא נאמר כי טוב, מפני שלא נגמרה מלאכת המים (רש\"י), כי לא נשלם חפץ האל בהבדל המים העליונים מן התחתונים, כי עיקר בריאת הרקיע היה לצורך ירידת המטר לצמיחת הצמחים, והנה עד שלא נקוו המים ולא נראתה היבשה לא היה מקום לכל זה, כי עדיין היתה הארץ תהו ובהו, מכוסה במים מכל צד ולא היתה ראויה לישוב; אמנם כשנקוו המים אל מקום אחד, ונראתה היבשה, אז נגמרה מלאכת המים, כי היה מקום לירידת המטר על פני היבשה להולידה ולהצמיחה, ואם תאמר: א\"כ למה לא נאמר יקוו המים ביום שני עם יהי רקיע? לא היה הסדר מתוקן ומהודר, אם היה עוסק ביום אהד בשמים ובארץ; ובהפך הנה הדבר עולה יפה מאד, שביום השני ברא הרקיע, וביום השלישי התקין את הארץ, שתצמיח צמיחה, וכדי שיהיה זה, הוצרך תחילה להקוות המים אל מקום אחד, כדי שתיראה היבשה."
            ],
            [
                "תדשא הארץ דשא: הנכון שנקרא דשא העשב הקטון והרך, שאין הזרע נראה וניכר בו (ולפיכך לא אמר דשא מזריע זרע), והעשב גדול ממנו; ור ' עובדיה ספורנו אומר, כי דשא מאכל בהמה, ועשב מאכל אדם. אבל מה שכתב המבאר לנתיבות השלום, כי דשא כולל גם העצים, לא ייתכן, שהרי מצאנוהו במקומות הרבה סמוך לעשב ולירק (כגון מלכים ב' י\"ט כ\"ו; ישעיה ט\"ו ו', ל\"ז כ\"ז) ולא גם פעם אחת סמוך לעץ. ואעפ\"כ, תדשא הארץ כולל גם העצים, כי גם העצים בתחילת צמיחתם הם קטנים ורכים כדשאים (תלמידי מוהר\"ר אברהם חי מיינסטער). והנה תדשא כמו תצמיח, ואח\"כ פירש דשא שהוא היותר קטון ואח\"כ הוסיף עשב מזריע זרע שהוא גדול מן הדשא, ואח\"כ הוסיף עץ פרי; ולפיכך נכון הוא הרביע שעל דשא, שהוא מפסיק פחות מן הזקף שעל זרע, כי דשא ועשב ענין אחד, ועץ פרי ענין אחד; והפשטא שעל הארץ מפסיק יותר מהרביע שאחריו, כדרך כל רביע שאחרי פשטא, שאינו אלא שלא לכפול הפשטא שלוש פעמים רצופות, כמו \"הן גביר שמתיו לך ואת כל אחיו נתתי לו לעבדים\" (בראשית כ\"ז ל\"ז), וידוע כי היתיב שתחת עשב אינו אלא במקום פשטא מפני המלה הזעירה. אבל הנוסחאות שבהן מלת דשא בזקף אין ספק שמוטעות, והעד הנאמן בפסוק שאחריו ותוצא הארץ דשא, שאין דשא בזקף אלא בתלישה גדולה, ומילות ותוצא הארץ בקדמא ואזלא, מה שלא ייתכן אם היה דשא בזקף; ונולד השיבוש בפסוק הראשון, כי קל הוא להחליף רביע בזקף, מלבד שיש לפניו פשטא שדרכו לבוא לפני הזקף, ולא נולד הטעות בפסוק השני, כי רחוק הוא להחליף תלישה בזקף, מלבד כי שם אין לפניו פשטא.",
                "מזריע זרע: שיש בו זרע, וזה אחד משימושי ההפעיל, כמו מקרין מפריס (תהלים ט\"ט ל\"ב) שיש לו קרנים ויש לו פרסות, מרבה רגלים (ויקרא י\"א מ\"ב) שיש לו רגלים הרבה.",
                "עץ פרי עשה פרי למינו: כל המפרשים שראיתי פירשו למינו חוזר לעושה פרי, ובעל הטעמים היטיב לראות מכולם, וחיבר למינו עם עץ פרי, ועושה פרי הוא כמאמר מוסגר, כי אינו אלא תוספת ביאור לעץ פרי ומילת למינו ולמינהו מליצה היא ממליצות לה\"ק, וענינה ממינים הרבה, מכל מין שיהיה, כמו את כל עורב למינו, ואת הנץ למינהו, האנפה למינה, ואת הארבה למינו (ויקרא י\"א כ\"ב), שענינם העורב והנץ וכו' מכל מין שיהיו, וכן למטה (כ\"א) ואת כל נפש החיה הרומשת אשר שרצו המים למיניהם ואת כל עוף כנף למינהו, וכן (כ\"ד) תוצא הארץ נפש חיה למינה בהמה ורמש וחיתו ארץ למינה, וכן (ו' כ') מהעוף למינהו ומן הבהמה למינה מכל רמש האדמה למינהו, ואב לכולם (יחזקאל מ\"ז י') למינה תהיה דגתם כדגת הים הגדול רבה מאד, הכוונה שהדגה תהיה מרובה ותהיה מכל המינים, וכן בירושלמי (שקלים פרק ו' הלכה ב') \"למינה תהיה דגתם - למיני מינים תהיה דגתם\". הפירוש הזה כתבתיו בשנת תקצ\"ו בספרי Prolegomeni עמוד 191, ומקץ עשר שנים קניתי ס' הרכסים לבקעה, ומצאתי שגם הוא פירש כן (ועיין למטה י\"ג ג').",
                "אשר זרעו בו:   חוזר לעץ. שיהיה בעץ כל הצריך לו לקיום מינו על הארץ."
            ],
            [
                "ותוצא הארץ וגו': גם בפסוק זה הרחיק בעל הטעמים מילת למינהו ממילות אשר זרעו בו, והסב אותה למעלה, כלו' ותוצא הארץ עץ למינהו, והוא עושה פרי וגם זרעו בו; וכן הרחיק למינהו מן מזריע זרע והסב אותו אל דשא ואל עשב."
            ],
            "",
            [
                "יהי מאורות: שורש היה כשהוא קודם הנושא איננו שומר תמיד המין והמספר, כי הוא כמו פעל סתמי (impersonale). וכמו בל' צרפת il y aura, il y a וכגון ויהי אנשים (במדבר ט' ו'), כי יהיה נערה בתולה (דברים כ\"ב כ\"ג). ",
                "מאורות: נכללו בשם זה הכוכבים כולם הנראים לעינינו, כי כולם מאירים לנו אם מעט ואם הרבה.",
                "ברקיע השמים: ברקיע הנקרא שמים, ברקיע שהוא השמים לגבי דידן. וזה אחד משימושי הסמיכות, כמו נהר פרת, הנהר הנקרא פרת, בתולת בת עמי, בתולה שהיא בת עמי (ירמיה י\"ד י\"ז), בתולת בת ציון (ישעיה ל\"ז כ\"ב) שהיא בת ציון, אנשי התרים (מ\"א י' ט\"ו), אנשי בני בליעל (שופטים י\"ט כ\"ב), וכן זרע מרעים (ישעיה א' ד') זרע ברוכי ה' (ישעיה ס\"ה כ\"ג) וכן אלהי הצבאות, אלהים שהוא הצבאות (וכן כתב ראב\"ע למטה (פסוק ל\"א) יום הששי, יום שהוא ששי, גם כאן רקיע השמים, הרקיע שהוא שמים).",
                "להבדיל בין היום ובין הלילה: מה שבתחילה היה ברצון ה' ובלא אמצעי (כי בשלושת הימים הראשונים היה האור משמש זמן מה ואח\"כ מסתלק והיה החושך ממלא מקומו, וכל זה בפועל אלהי ובמאמרו), עתה יהיה על ידי המאורות: וכל זה להודיע, כי השמש וכל צבא השמים אינם אלא משרתיו עושי רצונו.",
                "והיו לאותות: המאורות היו סיבה לאותות השמים, כטעם ומאותות השמים אל תחתו (ירמיה י' ב') (ראב\"ע), וטעם אותות סימנים, ואומות העולם קראום כן, מפני שהיו מאמינים, שהם סימנים על מה שעתיד לבוא, וכמו שאמר ירמיה כי יחתו הגוים מהמה. והנה ראוי היה שיאמר תחלה, והיו לימים ושנים ולמועדים, ולבסוף יזכיר האותות שאינם אלא לפרקים, אלא שרצה להחל בגדול (כמו למטה פסוק כ\"א) מפני שהאותות הם עיקר המכוון בחצי הפסוק הזה, כי רצה הקב\"ה להודיע את ישראל, כי גם אותות השמים אינם אלא כמו הימים והשנים, כולם מסודרים ברצונו כשאר חוקות הטבע, וכמו היום והלילה וזרע וקציר וקור וחום, וכמו שהיום והלילה והקור והחום אין להם אלוה מיוחד, ואינם מודיעים העתיד לבוא, כן גם אותות השמים; ומאחר שהאמונה באותות השמים ובלקיות חמה ולבנה ללמוד מהן העתיד היתה מפורסמת אצל האומות, ומשה (ואחריו ירמיה) מרחיק הטעות הזאת, ומודיע, שהן דבר טבעי כמו הימים והשנים, הרי זו ראיה גדולה לתורה מן השמים, ואין לתמוה, למה לא רצה הקב\"ה לגלות לעמו שאר שיבושים שהיו מורגלים בהם, כי שאר השיבושים לא היו מזיקים בעיקרי האמונה ולא בתיקון המידות, מה שאין כן האמונה באותות השמים, שהיא מזקת כאמונת הניחושים וחברותיה שאסרה תורה, כי תרפה ידי האדם בעבודתו אשר הוא עמל, ותמלא לבו הבל ותסיר בטחונו מהאל.",
                "ולמועדים: מועד נאמר על כל דבר החוזר חלילה לזמן קבוע, וכן החגים נקראו מועדים ע\"ש קביעותם, וכן עשה ירח למועדים (תהלים ק\"ד י\"ט) שהוא נראה ומתכסה בזמנים קבועים; וכן כל המאורות הם סיבה למועדים ולמסיבות זמנים קבועים החוזרים חלילה, ובפרט לימים ושנים."
            ],
            [
                "והיו למאורות וגו': הוסיף שיהיה אורם וזהרם מגיע לארץ, כי היה אפשר שיראה להם אור בשמים ויעשה כל עשים המהנזכרים, מבלי שיאירו בארץ (הרמב\"ן)."
            ],
            [
                "ויעש: פירוש של ויהי כן.",
                "את שני המאורות הגדולים: השמש והירח, כי שניהם מאירים לארץ יותר משאר הכוכבים, ובבחינה זו שעליה נקראו מאורות, הם גדולים מחבריהם; ואעפ\"י שהירח במידת גולמו קטון משאר כוכבים, ואעפ\"י שהירח אין לו אור כלל מעצמו, לא דיברה תורה אלא בבחינת בני אדם, והרי אנו מקבלים מן הירח אור הרבה והוא לכן מאור גדול.",
                "את המאור הגדול ואת המאור הקטון: אעפ\"י שאורם מרובה משאר כוכבים הם שונים זה מזה, שאור האחד מרובה מאור האחר, וזה גדול וזה קטון בבחינת האורה שאנו מקבלים מהם .",
                "לממשלת היום, לממשלת הלילה: לא שתהיה להם ממשלה בתחתונים, אלא שיהיה היום תחת ממשלת השמש, והלילה תחת ממשלת הירח, שיהיה אור היום מהשמש, ואור הלילה מהירה. וצ\"ע. גם צ\"ע כי האתנח היה ראוי תחת הלילה (תלמידי יצחק יהודה קלינעבערגער), ועיין למטה פסוק י\"ח."
            ],
            [
                "ויתן אותם אלהים ברקיע השמים וגו': קבע אותם וקבע חוקותיהם באופן שיהיו מאירין על הארץ."
            ],
            [
                "ולמשול ביום ובלילה: שורש משל נקשר עם בי\"ת, כמו אם משול תמשול בנו (למטה ל\"ז ח'), והכוונה שהיום והלילה הם תחת ממשלת המאורות כמו שפירשתי, ולא שמאורות ימשלו בתחתונים זה ביום וזה בלילה כדעת הרמב\"ן; ודבר זה צריך עוד עיון הרבה, ואולי הדין עמו, וכן אמר המשורר (תהלים קל\"ו ח' ט') לממשלת ביום לממשלות בלילה. ונראה כי לכך נתכוון בעל הטעמים בפסוק ט\"ז, כי רצה לסמוך ואת המאור הקטן לממשלת הלילה, עם ואת הכוכבים, כמו שאמר המשורר את הירח וכוכבים לממשלות בלילה.",
                "ולהבדיל בין האור ובין החושך: שיהיו האור והחושך מסודרים ומובדלים בזמניהם."
            ],
            "",
            [
                "ישרצו המים: שרץ בכל מקום פועל עומד, ועיקר הנחתו על תנועת ומרוצת בעלי חיים שאינם גבוהים הרבה מן הארץ, אם שאין להם רגלים, ואם שיש להם רגלים, ונקרא שרץ (כדברי רש\"י) כל דבר חי שאינו גבוה הרבה, בעוף כגון זבובים; ברמשים כגון נמלים ותולעים, ובבעלי ארבע רגלים כגון חלד ועכבר וחומט, וכל הדגים, ואין טעם ישרצו המים שהמים יוציאו ויולידו אותם, אלא שהמים יהיו נראים כמתנועעים בהם, וכן ושרץ היאור צפרדעים (שמות ז' כ\"ח) שרץ ארצם צפרדעים (תהלים ק\"ה ח') היאור והארץ נראים כמתנועעים מפני תנועת צפרדעים, brulicare בלעז (וויממעלן), וכן והיה כל נפש חיה אשר ישרץ (יחזקאל מ\"ז ט') הנחל נקרא שורץ מפני שריצת נפש חיה אשר בו. והמליצה הזאת כמו נובלת עליה (ישעיה א' ל') האלה נקראת נובלת מפני נבילת עליה, וכן רק הכסא אגדל ממך (למטה מ\"א מ') אהיה גדול ממך מצד הכסא, בכסא.",
                "שרץ נפש חיה: שריצת נפש חיה, כלו' ריבוי נפש חיה, ואין שרץ זה ככל שאר שרץ שבמקרא שהוא שם למין השרצים, כי לא נאמר בשום מקום בהמה נפש חיה או עוף נפש חיה; אבל ענינו שריצה וריבוי, וכן בלעז brulicame ענינו ג\"כ רבוי,  והטעם כי השרצים אפי' אחד או שנים כשהם שורצים ומתנועעים על הארץ הם נראים כמרובים, וזה לקלות תנועתם וקוצר רגליהם או העדרם, ומזה הושאל שורש שרץ להורות על הריבוי, כמו פרו וישרצו (שמות א' ז').",
                "נפש חיה: מילת נפש תחילת הוראתה נשימה, והמלה הפוכה מן נשף, וכן מצאנו נפשו גחלים תלהט (איוב מ\"א י\"ב) שענינו נשימתו ורוח פיו. וכן נשמה, וכן רוח תחילת הוראתם שאיפת האויר והוצאתו שהוא עיקר חיי האדם וכל החיים אשר על הארץ, ו\"חיה\" הוא פירוש לנפש, כלומר עצם יהשואף ומוציא האויר וע\"י כן הוא חי; ומנהג הלשון לומר נפש סתם על האדם, כמו נפש כי תחטא (ויקרא ד' ב') ונפש חיה על שאר בעלי חיים, כלומר עצם בעל נשימה שיש בו חיות ולא יותר, כי האדם יש לו מעלות אחרות, הדיבור והשכל, ושאר תכונות שאינן בשאר בעלי חיים. ",
                "ועוף יעופף וגו': הוא צווי אחר, יהי עוף ויעופף על הארץ, המים יתמלאו שרץ נפש חיה, והרקיע יתמלא עופות; ואין לשאול אם העוף נברא מן המים, כי באמת גם שרץ נפש היה לא נברא מן המים, כי אין ישרצו פועל יוצא. ",
                "על פני רקיע השמים: האויר עם כל מה שלמעלה מן הארץ נקרא רקיע השמים או שמים, ונקרא פנים הצד שלנגד הרואה; והנה החלק התחתון מן השמים הוא הנראה לנו, והוא ייקרא פני רקיע השמים, ועל אותו החלק מן השמים העוף מעופף, והנה הוא מעופף על פני רקיע השמים; ואין צורך לפרש כרוז' על פני כמו אל פני. ולמה חיבר העוף עם הדגים ביום אחד? יש אומרים מפני שאלו ואלו מטילים ביצים, והם מיישרים הליכתם ע\"י זנבם. ואני מוסיף, כי רצה לחבר בריאת האדם עם הבהמות והחיות ולא עם העופות והדגים, מפני שתכונת גוף האדם קרובה יותר לאלו ממה שהיא קרובה לאלו, ועוד שהבהמות והחיות שוכנות עמו על הארץ, מה שאין כן העופות והדגים ששוכנים באויר ובמים."
            ],
            [
                "ויברא אלהים את התנינים הגדולים: פתח בתנינים בעבור גדלם המשונה להודיע, שגם הם מעשה ידיו ית', וכל בעלי היים המשונים בגדלם החיים במים או הרומשים על הארץ נקראים תנינים. ",
                "הרומשת: ל' רמיסה כלומר הליכה על גחון, שהגוף כלו בארץ ורומס הקרקע.",
                "אשר שרצו המים: ע' בפסוק הקודם. ",
                "למיניהם ולמינהו: ע' למעלה   פסוק י\"א."
            ],
            [
                "ויברך אותם וגו': גזר להם הברכה שיפרו וירבו, כלומר קבע בטבעם שיפרו וירבו אלה במים ואלה בארץ; והזכיר בדגים ועופות ברכה זו מפני שעל ידי שמטילים ביצים הם מתרבים יותר מן הבהמות והחיות.",
                "בימים: בכל המקומות מקוה המים, אף בנהרות שאינם ים, אבל הם מקום מים, ככתוב על נהרותם על יאוריהם ועל אגמיהם ועל כל מקוה מימיהם (שמות ז' י\"ט).",
                "ירב בארץ: שאף השוכנים במים ונזונים שם מטילים ביציהם בארץ (נתיבות השלום)."
            ],
            "",
            [
                "תוצא הארץ נפש חיה וגו': היסודות שמהם הורכב גוף בעלי החיים, רובם נמצאים באדמה, וכן הגוף המת אחר זמן מרובה נעשה עפר, והיו הקדמונים חושבים, כי מאליה הוציאה האימה האדם והבהמה, ואובידיוס (Mct. I, 70) מסופק ביצירת האדם. אם עשה אותו יוצר הכל מזרע אלהי, ואם האדמה אשר אז מקרוב נתפרדה מן השמים, היתה כוללת זרע שמימי והתורה האלהית הודיעתנו כי האדם והבהמה כולם בצווי האל היו ולא במקרה.",
                "נפש חיה: שם כולל, וכאן כולל בהמה ורמש וחיות.",
                "למינה: כמו למעלה פסוק י\"א.",
                "בהמה: נ\"ל תחילת הנחת השם הזה על ב\"ח בעלי ארבע רגלים ואוכלי עשב, שאינם טורפים, כגון שור ושה, סוס וחמור, וזו הוראתו בפסוק זה, ובכל מקום שהוא אצל חיה; ונ\"ל עיקר הוראתו הפך האכזריות אשר בחיות, כי כן בלשון סורי שורש בהם מורה רך וטוב והפך הקושי, כי כן מצאתי בספרי מר אפרים (S. Ephraem) הלק שלישי עמוד תרי\"ד תודי לטיבותך דבה בהמין נגדיך, והכוונה: הלא לנו לתת תודה למדת טובך, כי בה גם היסורים שאתה מיסר אותנו מתרככים ומתמתקים (וכן מתרגום בלשון רומי: Gratiâs misericordiae tuae maximas agere debemus, quae justitiae severitatem mitigat). ולפעמים הושאל שם בהמה לכלול כל ב\"ח זולת האדם, כמו אדם ובהמה תושיע ה' (תהלים ל\"ו ז') ולפעמים אינו כולל ב\"ח, אלא בעלי ד' רגלים, יהיו בהמות או חיות.",
                "ורמש: הם שרצים שהם נמוכים ורומשים על הארץ ונראים כאילו נגררים שאין הילוכם ניכר (רש\"י) ורמש נבדל מן שרץ כי אינו כולל העוף והדגים (יוחנן קליריקוס), כי הרמש צריך שירמוש על הארץ, כי רמש ל' רמיסה. אמנם שורש רמש נאמר ג\"כ על כל בעלי ארבע רגלים, כמו בו תרמוש כל חיתו יער (תהלים ק\"ד כ'), וגם על העוף, כמו ויגוע כל בשר הרומש על הארץ בעוף ובבהמה ובחיה, ובכל השרץ השורץ על הארץ וכל האדם (בראשית ז' כ\"א), והסתכל כי לא אמר ובכל האדם אלא וכל האדם, כי אין האדם נכלל בכל בשר הרומש על הארץ, רק הוא מין נפרד ונבדל מהם, וגם בעל הטעמים הבין כן, והפסיק באתנח קודם וכל האדם. והטעם הוא, מפני שהבהמה והעוף בהליכתם גופם שטוח ושוכב (אוריזונטאל) על פני הארץ, מה שאין כן באדם, שהולך בקומה זקופה, וגופו נצב (וירטיקאל) על הארץ, וזאת ג\"כ דעת הרמב\"ן שכתב, בעבור שדריכתם באדמה בכל גופם.",
                "וחיתו ארץ: ב\"ח אוכלים בשר וטורפים נקראו חיות ע\"ש חיותם וגבורתם, כטעם כי חיות הנה (שמות א' י\"ט), ונקראו חיות הארץ וחיות השדה (בראשית ב' כ') ומלת חיתו בוי\"ו נוספת כמו בנו בעור (במדבר כ\"ד ג'), למעינו מים (תהלים קי\"ד ח'), ולא נמצא מלת חיתו רק בשיר, וכן בנו ומעינו הם בשיר, ונראה שהיא מליצה ארמית בנו של בעור כמו הנה מטתו שלשלמה (שיר השירים ג' ז'), שהם על דרך שמה די אלהא (דניאל ב' כ') ואע\"פ שאין מים ל' יחיד ולא ארץ ל' זכר, נשארה תוספת הוי\"ו הזאת במליצת השיר גם במקום שלא היתה ראויה לבוא לפי עיקר גזרתה."
            ],
            [
                "ויעש: פירוש של ויהי כן."
            ],
            [
                "נעשה: נ\"ל גם זו מליצה ישנה, על דרך ל' ארמית, ואין הכוונה שנמלך באחרים, כגון במלאכים, כי אמר בצלמנו, והאדם איננו בצלם המלאכים; גם איננה מליצה דרך כבוד כלשון המלכים, אלא כן דרך לשון ארמית, כמו ופשרה נאמר קדם מלכא (דניאל ב' ל\"ו) ודניאל לא היה מדבר בלשון כבוד לעצמו בדברו עם המלך הגדול (כמו שהעיר גם הראב\"ע); ודרך זה מצוי הרבה בתלמוד ירושלמי ובמדרשים, כגון אמר ליה (שמעון בן שטח לינאי) ומה נאמר על המזון שלא אכלנו (ברכות פרק ז' הלכה ב'), אף אנא נפתרינה על דעתיהון דרבנן בבית העולמים (שיר השירים רבא פסוק יונתי בחגוי הסלע); וכן הלואי היה לי אבא ואמא דאיקרינון דנירת גן עדן (ירושלמי פאה פרק א' הלכה א), ורוז' כתב כי כן הוא מנהג לה\"ק לדבר בל\"ר על עצמו, כמו נפלה נא ביד ה' (ש\"ב כ\"ד י\"ד), ואין זו ראיה, כי לא היה דוד מדבר על עצמו בלבד, אלא על עצמו ועל עמו; וכן רחבעם באמרו מה אתם נועצים ונשיב דבר את העם הזה (מ\"א י\"ב ט') שיתף עמו יועציו; וכן אבשלום באמרו הבו לכם עצה מה נעשה (ש\"ב ט\"ז כ').",
                "אדם: שם המין, כמו צאן ובקר, ולפיכך אמר וירדו ל' רבים. שם אדם נראה שנגזר מן אדום, לא מן אדמה, כי גם הבהמות נוצרו מן האדמה, אבל האדם נבדל בגופו מן הבהמות במה שאיננו מלא שער, ועורו (באקלימים הממוצעים) נוטה לאדמימות.",
                "בצלמנו: צורת הגוף ותבנית חלקיו לא תיקרא צלם, אלא תואר או תבנית (וכמו שאמר הרמב\"ם במורה ח\"א פ\"א), כי ייאמרו יפה תאר, לא יפה צלם, וייאמרו להורות על הרכבת חלקי הגוף, את תבנית המשכן ואת תבנית כל כליו (שמות כ\"ה ט'), אבל ייקרא צלם כל דבר העשוי לדמיון דבר אחר, כמו הציור על הנייר, העשוי לדמיון צורת אדם מיוחד, וכן כל פסל ומסכה העשויים לדמיון גוף מה, כמו שכתוב צלמי טחוריכם וצלמי עכבריכם (ש\"א ו' ה'), ותעשי לך צלמי זכר (יחזקאל ט\"ז י\"ז), צלמי כשדים חקוקים בששר (שם כ\"ג י\"ד) ומילת צלם נגזרת מן צל (וכמו שכתב גם Bochart), כי כן הצל מצייר צורה אשר היא בדמיון הגוף, וממנו למדו בני אדם להתחיל במלאכת הציור, וכן גם בלשון ארמית אומרים צלם דהבא וכיוצא בזה, והכוונה תמיד על דבר העשוי לדמיון דבר אחר; רק פעם אחת מצאנו בדניאל (ג' י\"ט) וצלם אנפוהי אשתני, על תואר האדם החי, והוא לשון מושאל ובלתי מדויק. והנה האדם הוא צלם אלהים, כלו' שהוא בצד מה מתדמה אל האל שהוא בעל הכוחות כולם. והנה לכאורה יקשה לפירושי אות הבי\"ת אשר במילת בצלמנו, וכן בפסוק בצלם אלהים ברא אותו, וכן כי בצלם אלהים עשה את האדם, כי לפירושי האדם עצמו הוא צלם אלהים, לא בצלם אלהים. אך ראוי לדעת, כי כן מצאנו בקצת מקומות בי\"ת נוספת במילה המורה על נשוא המאמר (praedicatum), כגון כי ברע הוא (שמות ל\"ב כ\"ב), הנה ה' בחזק יבוא (ישעיה מ' י'), והוא באחד (איוב כ\"ג י\"ג), ביה שמו (תהלים ס\"ח ה'), והבי\"ת הזאת נוהגת הרבה בלשון ערבי, ונראה כי מליצת ברע, בחזק, באחד עיקר הוראתה כאילו תאמר פלוני הוא באותה תכונה שקוראים אותה בשם רע, חזק, ואחד, אף כאן נעשה אדם באותה תכונה שיצדק לקראה בשם צלם אלהים. והנה מלת בצלמנו ומליצת צלם אלהים אינן ראיה שהתורה מלמדת היות האל בעל צורה אנושית (Antropomorphismus), ואין להכחיש כי קצת מקדמונינו ייחסו לאל תבנית כתבנית אדם, וכן אמרו בברכת חתנים (כתובות דף ח' ע\"א): אשר יצר את האדם בצלמו בצלם דמות תבניתו, ותבנית ודאי הוא שם הנאמר על בנין חלקי הגוף ואע\"פ כן לא היו קדמונינו מאמינים שהאל והמלאכים הם בעלי גוף וגויה כמונו ובהדיא כתב רש\"י (מכות דף \"'ב ע\"א, ד\"ה חמוץ בגדים) שאין המלאכים בשר ודם; אבל אמיתת הענין היא, כי שכל פשוט בלתי גוף כלל, ובלתי שום צורה, ולא אורך ורוחב וגובה כלל, הוא ענין שאי אפשר לבן אדם לציירו ולא יתיישב בלבו, ואם הפילוסופים מדברים עליו, סוף סוף אין להם ממנו אלא ציור שולל, לא ציור חיובי, והתורה ניתנה לכל העם, והעם צריך שיוכל לצייר את אלהיו ציור חיובי לא ציור שולל. והנה הקדמונים היו מייחסים לאל ולמלאכים ולנשמות עצם רוחני דק מכל גוף הידוע לנו, ואעפ\"כ הוא בעל צורה ותבנית; ועיין ס' מלאכת מחשבת פרשת שלח לך.",
                "כדמותנו: כדמיוננו, שיהיה דומה לנו, אמנם באיזה ענין האדם דומה לאל, נ\"ל (כמו שכתבתי ב\"בכורי העתים\" תקפ\"ח עמוד קס\"ה) כי כמו שהאל הוא בעל הכוחות כולם, ווו הוראת מלת אלהים, כן האדם נבדל מכל שאר בעלי חיים, במה שכל אחד מהם יש לו כוח והכנה למידה מיוחדת ולפעולה מיוחדת, והאדם לבדו בעל הכנה וכוח לכל מידות ולכל פעולות שבעולם (ע' ס' המידות לר ' נ' ה' וויזל חלק א' פרק א' וב') ומזה נמשך שהוא רודה בבעלי חיים כולם, ולפיכך אמר מיד וירדו בדגת הים וגו', וכן דוד אומר ותחסרהו מעט מאלהים וגו' תמשילהו במעשי ידיך וגו' (תהלים ח' ו' ז'). והנה באדם לא נאמר ויהי כן, כי לא נאמר יהי אדם, אלא נעשה אדם, למעלת האדם צייר כאילו היה מלאכת מחשבת, וכאילו נעשה בהשגחה והתבוננות פרטית יותר מכל שאר בעלי חיים. וכיוצא בזה כתב: (.de beneficiis. Cogitavit L VIII. c. 23) ",
                "Seneca, nos   ante natura quam fecit, nec tam leve opus sumus, ut illi potuerimus excidere -  Scias non esse hominem tumultuarium et incogitatum opusm. וכל זה אמנם למען נכיר, מה גדלו חסדי ה' עלינו.",
                "וירדו בדגת הים ובעוף השמים ובבהמה ובכל הארץ ובכל הרמש הרומש על הארץ: הרמב\"ן פירש ובכול הארץ על הארץ עצמה, לעקור ולנתוץ ולחפור נחושת וברזל, ולכאורה יקשה איך ידבר על הארץ עצמה ואח\"כ יחזור וידבר על הרמש הרומש עליה, ואחד מתלמידי היה מתרץ, שהוא כלל שאחר הפרטים, כאילו אמר וירדו בדגת הים ובעוף השמים ובבהמה ודרך כלל ירדו בכל הארץ ובכל מה שרומש עליה, ויהיה הרמש הרומש כולל בעלי חיים כולם, וכמו שאמר בפסוק שאחר זה ורדו בדגת הים ובעוף השמים ובכול חיה הרומשת על הארץ. ואני אומר, כי שאר בעלי חיים נקראים בשר הרומש על הארץ, חיה הרומשת על הארץ, אבל מליצת הרמש הרומש על הארץ לא נמצאת בשום מקום על בעלי חיים כולם, אלא על הרמשים בלבד. והנה בפסוק שאחר זה כתוב וכבשוה, על הארץ עצמה, לפיכך נראין דברי הרמב\"ן, שגם כאן באמרו ובכול הארץ היתה הכוונה על כבישת הארץ עצמה, לחפור ולנטוע ולבנות בתים ולעשות בה כרצוננו, ואח\"כ הזכיר הרמשים להיותם (כדברי תלמידי יוסף ירא) קרובים לקרקע, וגם דרים בתוך האדמה, ונראים כנולדים מן האדמה, לפיכך אחר שאמר שירדו בכול הארץ, הוסיף שירדו גם ברמשים הנראין כדבקים בה וכחלק ממנה, והכוונה שהאדם בעבדו את האדמה הוא מגרש ומכרית הרמשים אשר בתוכה."
            ],
            [
                "בצלם אלהים ברא אותו: כפל הענין, לעורר הכוונה על עוצם היתרון הזה אשר לאדם (נתיבות השלום), ודוגמתו ואיש אשר ינאף את אשת איש, אשר ינאף את אשת רעהו (ויקרא כ' י') ועיין למטה ט' ה'.",
                "זכר ונקבה ברא אותם: זה כלל, ולמטה פירש דרך פרט בריאת הנקבה."
            ],
            [
                "ויברך אותם: נתן בהם הכוה וההכנה לכל זה, וגם אמר להם פרו ורבו וגו', כלו' פירש להם מה כוחם וטבעם, ומה הוא מבקש מהם; ולמעלה (פסוק כ\"ח) אצל הדגים והעופות לא אמר ויאמר להם אלהים, כי אינם בעלי דעה. והנה לאדם, כשהיה המין האנושי בתחילת הוייתו, וכן למטה (ט' א' וז') כשהיה המין האנושי במתי מעט, פירש להם רצונו, שיפרו וירבו וימלאו את הארץ, וכשנתן תורה לישראל לא הוצרך לצוותם על זה כי כבר היתה הארץ מיושבת, ומכל מקום יפה עשו רז\"ל (יבמות פרק ו' משנה ו') שמנו פרו ורבו בכלל המצוות, כי ודאי רצון האל הוא, שהמין האנושי יפרה וירבה. ובפרט אחר החרבן כשנתמעטה האומה, הוצרכו לעשות חיזוק למצוה זו, וברוך שבחר בהם ובמשנתם, שאלמלא אזהרותם ותקנותם היתה האומה אובדת מן העולם, כמו שאבדו ונשכחו כמה גוים גדולים ועצומים.",
                "וכבשה: מיד החיות, כטעם כל לשון כבוש האמור אצל הארץ, שענינו מיד אחרים, ולפ\"ז יפה נאמר לשון זה אצל ומלאו את הארץ, כי למלאותה צריך שיכבשוה מיד החיות, וכן פירש ורדו וגו'.",
                "ורדו בדגת הים ובעוף השמים: אעפ\"י שאינם משתעבדים לאדם לעבוד עבודתו, הנה האדם משתמש בהם לכל צרכיו לאכילתו ולמלאכתו."
            ],
            [
                "זורע זרע: כמו מזריע זרע (פסוק י\"א). ",
                "אשר בו פרי עץ: לפי שאין מלת פרי פרטית לפרי האילן, כי יש פרי האדמה ופרי הבטן, וכל דבר היוצא מדבר אחר נקרא פרי לאותו דבר, אמר אשר בו פרי עץ, כלו' הפרי הפרטי לאילן."
            ],
            [
                "ולכל חית הארץ: כולל בהמה בכלל חיה.",
                "אשר בו נפש חיה: נשימה של חיות, עיין למעלה פסוק כ'.",
                "את כל ירק עשב: ירק של עשב, כלו' עשב ירוק, כמו למטה (ג' כ\"ד) להט החרב חרב שהיא לוהטת, ורצוי לרוב אחיו (אסתר י' ג') לאחיו המרובים, והנה נתן לאדם כל עשב זורע זרע וכל עץ פרי, ולשאר בעל חיים רק ירק עשב, הצומח בלי זריעה, והכוונה בזה כי האדם יש בו דעת לזרוע, ולא כן שאר בעלי חיים, ואין להוציא מזה כדעת Grotius שנאסר פרי העץ לבעלי חיים, ולא כדעת Clericus שלא דיבר משה בדיוק, רק באמת הלשון מדוקדק מאוד, כי לא השליט את שאר החיים על הזרעים ופרי העץ מאחר שלא נתן בהם דעת לזרוע ולנטוע בכל מקום שירצו, כמו שנתן לאדם. והנה יש לשאול למה לא הזכיר אכילת הבשר לא אצל האדם ולא אצל החיות? וכבר האמינו רבים שלא הותרה שחיטת הבהמות קודם המבול, וזה רחוק מאוד, מאחר שהאדם בטבעו ובהרכבת גופו ובצורת שיניו הוא מוכשר לאכילת הזרעים והבשר בשוה, ואם לא היה רצון הבורא שיאכל בשר, לא היה יוצר גופו מוכשר לכך. ונ\"ל כי היתר אכילת הבשר נכלל בלשון ורדו בדגת הים וגו' כי כן לנח (ט' ב') אחר שאמר ומוראכם וחתכם יהיה על כל חית הארץ וגו' בידכם נתנו פירש ואמר כל רמש אשר הוא חי לכם יהיה לאכלה. אלא שלאדם לא הוצרך לפרש יותר, ולנח מפני שהוצרך להזהיר על שפיכות דם האדם, הקדים לומר שאינו אוסר שחיטת הבהמות. ויש להוסיף, כי מאמר ורדו בדגת הים הוא ראיה ברורה שהריגת בעלי חיים מותרת, כי איך ייתכן למשול בדגים בלי שיצאו מן המים וימותו? ואין לומר שהכוונה לעשות מהם אחרי מותם שמן דגים ולהשתמש בשיניהם, כי אין רידוי וממשלה להשתמש בדבר מת אלא למשול בגוף חי אם להעבידו אם להמיתו. ומה שאמרו (סנהדרין נ\"ט ע\"ב) הנהיג בעיזא ושיבוטא ההוא מלתא דלא שכיחא. ותלמידי שלום שמעון מודינא משיב (היום כ\"ג תמוז תרכ\"ה) שאין מכאן ראיה גמורה להיתר אכילת הבשר לאדם, כי אמנם ייתכן שיהיה המכוון במאמר ורדו בדגת הים וגו' שיהיה האדם רודה ומושל בבעלי חיים למנוע אותם שלא ישלטו בו להזיקו ושהריגתם מותרת להצלת עצמנו, ולא לאכול אותם, ושגם בלי שיהיו דגים עובדים את האדם ועושים מלאכתו, הנה הוא נקרא רודה בהם מאחר שיש בידו להתגבר עליהם לבלתי יזיקוהו. ואני אומר כי לא מצאנו שורש רדה להוראה זו, אלא להוראת השעבוד והממשלה להכריח אחרים לרצוננו ולהנאתנו, כמו לא תרדה בו בפרך, לא ירדנו בפרך לעיניך (ויקרא כ\"ה), ורדו בכם שונאיכם (ויקרא כ\"ו י\"ז); וכן כי הוא רודה בכל עבר הנהר (מלכים א' ה' ד'), וירד מים עד ים (תהלים ע\"ב ט'), ענינם שלטון לקבל מהם מס, ועתה נראה לי כי לא רצה הקב\"ה לומר לאדם בפירוש כי הרשות בידו להרוג נפש חיה, כדי שלא ללמד ידיו לשפוך דם, ורק אמר לו שיהיה מושל ורודה בכל בעלי חיים, והיתר הריגתם לצורך אכילתם לאו בפירוש איתמר, אלא מכללא איתמר; אבל אחר המבול, אחר שמלאה הארץ חמס והשחית כל בשר את דרכו, ורבו שופכי דמים, אז פירש ה' לנח ולבניו שהרשות בידם להרוג ולאכול בעלי חיים, אך אין להם רשות להרוג איש את אחיו, אבל יש להם להרוג הרוצחים."
            ],
            [
                "וירא וגו' והנה טוב מאד: שלא היה אלא מה שרצה ובשיעור שרצה, וכל זה לקבוע בלבנו שאין דבר נגד רצונו ית', ושאין יכולת נגד יכולתו, כי הוא אחד ואין שני. ואין הכוונה שהכול טוב ואין רע במציאות, כי הרע נמצא בלא ספק, אמנם הכול לפי מה שגזרה חכמתו ית', שהמציא הרע המועט בשביל הטוב המרובה, והכול היה טוב מאד ומסכים עם גזרת חכמתו, לא שהיה רוצה בדבר אחד ונהיה דבר אחר שלא כרצונו. והנה בהא סליק ובהא נחית, ללמדנו יחוד האל, ואחדות הבריאה כולה, שכולה מלאכה אחת ומעשה ידי יוצר אחד, וכל חלקיה מתאימים איש את רעהו יעזרו, והדבר הזה, כל עוד שירבה האדם חקירה והכרה בסתרי הטבע כן יוסיף להכיר כי אמת הוא, ודבר אלהינו יקום לעולם.",
                "יום הששי: בה\"א הידיעה להיותו האחרון לימי הבריאה, והיה משפטו היום הששי, וכמוהו (למטה ב' ג') יום השביעי, איש הישראלי (ויקרא כ\"ד י')."
            ]
        ],
        [
            [
                "ויכלו: כלל שאחר הפרטים, כאומר עם זה נשלמו השמים וגו'.",
                "וכל צבאם: הכוכבים נקראים צבא השמים, וכאן אומר צבאם על השמים והארץ יחדו, כלומר כול מה שבשמים, וכול מה שבארץ, ונראה שצבא ענינו קיבוץ דברים המתיחסים לדבר אחד, וכאן יורה קיבוץ כלל הנמצאים המתיחסים לשמים ולארץ."
            ],
            [
                "ויכל אלהים וגו': דבק עם סוף הפסוק, הואיל וביום השביעי כבר כילה כל מלאכתו, לפיכך שבת ביום השביעי. והנה ויכל הוא עבר שכבר נשלם, וכמוהו רבים. ובתרגום המיוחס לשבעים זקנים, וכן בס\"ת של כותים כתוב ביום הששי, וכבר ראה קליריקוס שאינה אלא הגהה ותיקון, וכמו שאמרו בתלמוד (מגלה ט' ע\"א), שהרי אם היה שהיה כתוב מתחילה ויכל אלהים ביום הששי, אין שום טעם שתעלה על דעת אדם להגיה ויכל בשביעי, ובהפך אם מתחילה היה כתוב בשביעי, הדבר מובן שהיה הלשון קשה להמון, ועמדו והגיהו בששי וזה כלל גדול על דבר החילופים הנמצאים בספר הכותים, שכולם הגהות שהגיהו חכמיהם במעוט וקלות בינתם דעתם, וכמו שביאר בטוב טעם ודעת החכם גזניוס בספרו De Pentateuchi Samaritani origine et indole et auctoritate, Ilalae 1815. וגם החכם די רוסי, אעפ\"י שנפתה לפעמים אחרי הנוסח השומרוני, ולא הבין כל מה שהבין גזניוס, מ\"מ כתב דרך כלל כדברים האל' לאמר: Quaelibot lingua et aetas suas habet anomalias et enallages; nec omnes nec semper grammatice scripserunt sacri auctores. Unde non temere rejicienda lectio anomala. Immo anomala lectio plerumque verior. Facillimum namque est anomalis analoga a scribis substitui, analogis anomala difficillimum (Variae lectiones, Vol. I. Proleg. par. II, SS 38, 39.) [בכל שפה ובכל תקופה יש צורות נכונות וצורות לא נכונות, מחברי ספרי הקודש לא כולם ולא תמיד כתבו לפי חוקי הלשון. לכן אל נהיה נחפזים לדחות נוסחא \"לא נכונה\". להפך נוסחא \"לא-נכונה\" לרוב אמיתית יותר, שהרי מאד מתקבל על הדעת, שהסופרים נקטו נוסחא \"נכונה\" במקום \"לא נכונה\", אבל כלל וכלל לא מתקבל על הדעת ההיפך.]",
                "וישבות: השביתה אין ענינה מנוחה, אלא הפסק מעשיית מלאכה."
            ],
            [
                "ויברך: הוסיף לו מעלה על שאר הימים.",
                "ויקדש אותו: גמר בדעתו שיהיה היום ההוא מופרש לכבוד האל ואסור במלאכה. והנה ידוע כי אין יום השביעי נבדל בטבע משאר ימים, אלא ביתרון ובחסרון הלבנה, וגם אלו אינם לשבעה ימים מצומצמים, כי החודש הוא כ\"ט י\"ב תשצ\"ג, לא כ\"ח ימים מצומצמים כדי שיהיה רביעיתם ז' ימים; א\"כ לא נאמר ענין זה אלא כהקדמה למצות השבת, וכן כל עצמם של ששת ימי הבריאה לא נכתבו אלא לכוונה זאת, וכמו שאמרתי למעלה (א' א').",
                "אשר ברא אלהים לעשות: אשר ברא ועשה, כלומר שבת מבריאה וממעשה (רמב\"ן ורמבמ\"ן)."
            ],
            [
                "אלה תולדות: אלה האמורים למעלה (רש\"י), זה האמור עד כאן הוא סיפור תחילת הויית השמים והארץ, ותחילת ההוייה תיקרא תולדת, כמו בטרם הרים יולדו (תהלים צ' ב'). ורבים בין האחרונים (ולפניהם בעל מעשי ה') אומרים כי אלה תולדות חוזר למטה, ושבוש הוא, כי למטה לא דיבר דבר לענין השמים, ואיך יאמר אלה תולדות השמים? והנה הפסוק הזה קושר הפרשה הזאת עם הקודמת, והוא עדות ברורה, כי מי שכתב מכאן ולמטה כתב ג\"כ מכאן ולמעלה, ולא כדברי האומרים, כי מגילות מגילות הן שליקט משה והעתיק בספרו.",
                "ביום עשות: הוא פירוש בהבראם, וביום ענינו זמן (ע' למטה פסוק י\"ז) כלומר כשעשה ה' אלהים וגו'",
                "ה' אלהים: ענינו כמו שפירשתי (א' א') בעל הכחות כולם, והונח מתחילתו על רבוי אלוהות שהיו הגוים עובדים, ולכך נמצא פעמים רבות שהוא חול, אבל שם בן ארבע אותיות לא מצאנוהו אלא שם פרטי לאל יחיד שישראל עובדים, ועל גזרת השם הזה אמרו שהוא משורש היה שאומרים בארמות ולפעמים בלה\"ק הוה. ודעת רשב\"ם (שמות ג' ט\"ו) שענינו יהיה, כלומר הנמצא לעולם, כי הוא קורא לעצמו אהיה (שמות ג' י\"ד ט\"ו), ואנחנו אומרים עליו יהיה או יהוה; וזו בעצמה דעת ראב\"ע שכתב (שמות ט\"ו ב'), ובעבור שמלת אהיה ידועה בלשון, הוצרך להחליף היו\"ד בוי\"ו בשם הנכבד, כלומר שאם היה האל נקרא בשם יהיה ע\"ד שם אהיה, היתה המילה מתחלפת עם מילת יהיה השגורה הרבה בדיבור בני אדם, וע\"כ החליפו בשם הקדוש היו\"ד בוי\"ו. ואחרים אומרים, שהוא מורכב מן היה הוה ויהיה. אמנם אם הוראת השם הזה היא הנצחיות, לא יובן למה לא יפול גם על אלהים אחרים שהיו נצחיים לפי מחשבת עובדיהם, וכן למה לא נזכר בפרשת הבריאה. ול\"נ כי האל נקרא אלהים בבחינת יכולתו, והיותו אדון הטבע ובעל הכוחות כולם, והוא נקרא בשם בן ארבע אותיות בבחינת היותו נעבד והיות בני אדם עובדים אותו, ומפני זה לא היה מקום להזכיר שם זה קודם בריאת האדם. ואמנם למה לא נקראו גם אלהים אתרים בשם זה? נ\"ל כי עיקר הוראת השם הזה הוא פועל הטובות והרעות, כלומר שהכול בא מידו. גם הטוב גם הרע, וזה כולל ענין היחוד, שאין זולתו לא סיבת הטוב ולא סיבת הרע; ולפי זה לא יפול השם הזה על שום אלוה אשר איננו יחידי. ואמנם מנין לשם הזה ההוראה הזאת? נ\"ל שהוא מורכב משני שמות, יה שענינו פועל הטובות, כי לא מצאנוהו בשום מקום לענין הרעות, ומה שכתוב יסור יסרני יה (תהלים קי\"ח י\"ח) אשרי הגבר אשר תיסרנו יה (שם צ\"ד י\"ב) גם שם הכוונה שהיסורין לטובת האדם, לא לרעתו; ולדעתי מלת יה או יהו מתחילת המילת הקריאה לשמחה והשתוממות על טובה גדולה, ומילת וה או הווה בהפך, קריאה וצעקה לצרה ושוד ושבר (כמו ווי vae), ושם בן ארבע המורכב משתי המלות האלה מורה פועל הטובות והרעות. וע' מה שכתבתי בשמות ו' ב' ג'. ולענין קריאת השם הזה אין ספק כי כל ימי בית ראשון וגם בתהילת בית שני היו קוראים אותו ככתבו, כי עינינו הרואות כמה שמות בני אדם מורכבים ממנו, יהונתן, יהוידע, יהושפט, יהורם, יהואחז, אחזיהו, חזקיהו, ישעיהו, ירמיהו, ועוד אם לא היו קוראים אותו למה יכתבוהו? ונראה כי בימי בית שני התקינו חכמים שלא לקרוא אותו ככתבו, ועשו זה אולי מפני שראו שהיו העם עוברים על לא תשא, שהיו מזכירים אותו לשוא, והתקינו שיהיו קוראים תחתיו שם אדנות, ואנו רואים כי כן גם בתרגום המיוחס לשבעים זקנים הוא מתורגם בכל מקום קוריאוס, וכן בתרגום רומי דומינוס, וכן במה שנשאר בידנו ממלאכת אוריגינס הנקראת היכסאפלא שכתב בצד התרגום היוני הפסוק בלה\"ק באותיות יוניות אנחנו רואים כתוב בכל מקום אדוני. וכן בעלי הניקוד היו קוראים אותו באדנות, כי ראינו א') שהדגישו את בג\"ד כפ\"ת שאחריו, כגון בה' בגדו (הושע ה' ז') ובה' בטחתי (תהלים כ\"ו א'), ואני אל-ה' בטחתי (שם ל\"א ז'); ב') שניקדו אותיות וכל\"ב המשמשות בראשו בפתח ולא בחירק; ג') שניקדו אות מ\"ם המשמשת בראשו בצר\"י ולא בחיר\"ק; ד') שלא ניקדו אותו על דרך אחת בכל מקום, אלא לפעמים ניקדוהו בניקוד אלהים, וזה כשלפניו או לאחריו שם אדנות (אדני ה' או ה' אדני), והיה טעמם כדי שלא לכפול שם אחד בעצמו שתי פעמים רצופות בקריאה במקום שלא נכפל בכתוב; ואם היה בדעתם שייקרא ככתבו, אין כאן שום טעם שיחליפו ניקודו. והנה רבים חקרו איך היתה קריאת השם הזה ככתבו, ומה הן הנקודות העצמיות אליו, ולפי מה שכתבתי על גזרתו והרכבתו נ\"ל כי הניקוד אשר הוא נקוד בו ברוב המקומות הוא הוא ניקודו העצמי, כי קמץ של יה בהתרבות המלה ישתנה לשוא, והעד יהונתן, וחבריו. ונ\"ל כי זו היתה ג\"כ כוונת בעלי הניקוד במה שניקדו היו\"ד שוא, שאם לא נתכוונו אלא לניקוד שם אדנות למה לא ניקדו הי\"וד הטף פתח כדרך שניקדו חטף סגול כשקריאתו אלהים? לפיכך אומר אני כי אמת שהיתה כוונתם שייקרא בלשון אדנות, אבל שמרו עם זה קריאתו העצמית שהיתה ידועה להם בקבלה."
            ],
            [
                "וכל שיח השדה: קודם שיתחיל פרטי יצירת האדם שהוא העיקר, אמר כי אחר שאמר תדשא הארץ דשא וגו', לא התחילו הצמחים לצמוח כדרכם ולהיות גדלים והולכים כמו שהוא עתה, אלא הוציאה הארץ שרשי כל מיני צמחים, ולא היו צומחים והולכים, כי לא המטיר ה' מטר עד שברא את האדם, וכל זה להודיע כמה חיבתו של מין האדם.",
                "שיח: נראה ענינו עץ קטן, והכוונה לא היו עדיין אילנות גדולים, ואפילו קטנים, וכמו שאמרו רז\"ל (חולין ס' ע\"ב) על פתח קרקע עמדו עד יום ששי, כלומר נבראו שרשיהם ולא הצמיחו. ובלשון סורי שוח germinavit, pullulavit, floruit שוח virgultum.",
                "טרם: עדיין לא (רש\"י רמבמ\"ן רוז' וגיז').",
                "כי לא המטיר וגו' ואדם אין: וגם לא היה אדם שיעבוד את האדמה, וישקה אותה ממימי הנהרות. ",
                "לעבוד את האדמה: כמו לעבדה ולשמרה, שנאמר קודם שיחטא האדם."
            ],
            [
                "ואד: אין ענינו כפירוש המפרשים ענן העולה באויר, אלא לחלוחית העולה על שטח הארץ ומשקה פני האדמה בלחות תמידית (ספר מלאכת מחשבת), וע' מה שכתבתי ב\"בכורי העתים\" תקפ\"ט עמוד 119, ושם ביארתי ג\"כ הבדל ארץ ואדמה, כי שם ארץ כולל כל עובי העולם ופנימיותו, ושם אדמה לא יכלול רק הפנים הנראים והנעבדים להוציא לחם (והחלוק הזה מצאתיו אח\"כ גם בס' הרכסים לבקעה); [לפיכך ברכת בורא פרי האדמה אינה כוללת פירות האילן, כי האילנות מעמיקים שרשיהם בתחתיות ארץ, על כן כתוב (דברים כ\"ח מ\"ב) כל עצך ופרי אדמתך] וטעם ואד יעלה וגו', לומר כי אעפ\"י שלא היה מטר יורד ולא היו הזרעים צומחים, היה מהשגחת האל שתהיה הארץ לחה קצת, שלא ימותו הזרעים והשרשים, אלא יהיו קיימים עד בריאת האדם וירידת המטר."
            ],
            [
                "וייצר: אחר שהזכיר איך היתה הארץ שממה עד שלא נברא האדם, הזכיר יצירתו.",
                "ויפח באפיו נשמת חיים: ענין נשימה ידוע בלשון חכמים, כגון בבראשית רבא פרשה י\"ד, יא על כל נשימה ונשימה שאדם נושם צריך לקלס לבוראו, ובתלמוד (סוכה דף כ\"ו ע\"ב) שתין נשמי, גם בלשון מקרא מצאנו (ישעיה מ\"ב י\"ד) אשום ואשאף יחד, אשום (משרש נשם) מורה הוצאת האויר, ואשאף הכנסת האויר; והנה נשמה (כמו נפש ורוח) תחילת הוראתה הוצאת האויר מן הריאה, וזה טעם חדלו לכם מן האדם אשר נשמה באפו כי במה נחשב הוא (ישעיה ב' כ\"ב), וכמו שפירש רש\"י אשר כל חיותו וכוחו תלויים בנשמת (הראוי בנשימת) אפו שהוא רוח פורח וכו'. ואח\"כ הושאל שם נשמה להורות על   העצם המשכיל החי לנצח, וקראו אותו ג\"כ רוח ונפש, וזה טעם כי רוח מלפני יעטוף ונשמות אני עשיתי (שם נ\"ז ט\"ז) הרוח העוטף ולובש גופם (שהגוף כלבוש לנשמה) מלפני הוא ואני הוא שעשיתי הנשמות (רד\"ק ודון יצחק וקליריקוס), ולא נמצא בכל המקרא נשמות בלשון רבים חוץ מפסוק זה. והנה גם הבהמות יש להן נשמת חיים, וכן כתוב (בראשית ו' כ\"ב) כל אשר נשמת רוח חיים באפיו מכול אשר בחרבה מתו, ואין שום מקום לחלק בין נשמת חיים לנשמת רוח חיים, וכבר מצאנו (תהלים י\"ח ט\"ז) מגערתך ה' מנשמת רוח אפך, הרי מפורש כי נשמת רוח אינה אלא האויר היוצא מן האף. אבל ההבדל הגדול שהבדילה התורה בין האדם לבהמה הוא במה שאמרה כי כוח הנשימה והחיות שבאדם ניתן בו בנפיחתו של הקב\"ה, מה שלא נזכר כלל בבהמות, אלא תוצא הארץ נפש חיה למינה, ויעש אלהים את חית הארץ למינה (למעלה א' כ\"ד, כ\"ה). והנה מהות הנשמה היא למעלה מהשגת האדם בעה\"ז, על כן לא דיברה בו התורה בפירוש, רק הודיעתנו כי האל הוא אשר נפח באדם נשמת חיים והנה חיותו איננה דבר הבא מן האדמה, אלא דבר אלהי שנפח בו האל, וכשאדם מת אין רוחו שבה אל העפר, אבל תשוב אל האלהים אשר נתנה (קהלת י\"ב ז'), וכמו שכתוב רוחו ונשמתו אליו יאסוף (איוב ל\"ד י\"ד), כלומר שהקב\"ה אוסף אליו רוחו של אדם, כי מהאל יצא ואליו ישוב. וכן מצאנו (איוב כ\"ז ג') ורוח אלוה באפי, וכן (שם ל\"ב ח') ונשמת שדי תבינם, וכן (שם ל\"ג ד') ונשמת שדי תחיני, הנה הוא מייחס נשימת האדם וחיותו והשכלתו לנשימת האל ולרוח אלוה.",
                "ויהי האדם לנפש חיה: גם שאר בעלי חיים הם נפש חיה, אבל מעלת האדם היא שהוא היה לנפש חיה על ידי נפיחתו של הקב\"ה, לא ביצירה ועשיה בלבד.",
                "באפיו: אין ענינו נחירים, אלא פנים, כמו בארמית אנפין, וכן למטה (ג' י\"ט) בזעת אפיך תאכל לחם, וכן וישתחו אפיים ארצה (למטה י\"ט א), שהגיעו פניו לארץ, וכן ותיפול לאפי דוד (שמואל א' כ\"ה כ\"ג) כמו לפני דוד, ומזה בלשון חכמים כלפי נגזר מן כילאפי; והנה האויר ניכנס ויוצא מן הפנים, כלומר מן הפה ומן האף."
            ],
            [
                "ויטע וגו': אחר שאמר כי קודם היות האדם לא המטיר ה' על הארץ, הגיד כי קודם שיבראהו הכין לו מושב טוב ומבורך, והכין ארבעה נהרות להשקותו, כי בכל הארץ היה האד שומר הצמחים שלא ימותו, ובגן עדן היו הנהרות משקים ומצמיחים כל עץ נחמד וטוב. ",
                "ויטע: כמו כאהלים נטע ה' (במדבר כ\"ד ו'), ארזי לבנון אשר נטע (תהלים ק\"ד ט\"ז) לא נטיעה ממש, אלא כמו הצמיח. ונראין דברי האומרים כי עדן הוא שם ארץ, ככתוב למטה (ד' ט\"ז) וישב בארץ נוד קדמת עדן, ושהיא הארץ הנזכרת בישעיה וביחזקאל, כמו שכתוב ההצילו אותם אלהי הגוים אשר השחיתו אבותי את גוזן ואת חרן ורצף ובני עדן אשר בתלשר (ישעיה ל\"ז י\"ב, ומ\"ב י\"ט י\"ב), חרן וכנה ועדן רכלי שבא (יחזקאל כ\"ז כ\"ג), ושברתי בריח דמשק והכרתי יושב מבקעת און ותומך שבט מבית עדן וגלו עם ארם קירה (עמוס א' ה'). דעת ההגיון Huet כי תכונת ארץ עדן ad alveum Euphratis et Tigris, ubi una fluunt infra Babyloniam. הדעת Clericus שהיא חלק מארץ ארם (Syria), וכן משמע מדברי עמוס הנ\"ל, אם לא נאמר שמקומות הרבה נקראו בשם זה (מה שאיננו רחוק) ועדן לחוד ובית עדן לחוד. הדעת יוחן דוד מיכאעליש שארץ עדן  is tractus fuit, qui hodie Armenia, Ghilan, Dailem et Chorasan vocatur, atque ab Euphrate, et Tigride usque ad Araxem et Oxum progreditur. ",
                "מקדם: לצד מזרח, למזרחו של עולם, כנגד יושבי א\"י וסביבותיה, והמדבר אשר היו בו ישראל בימי משה, וידוע כי ארם נקראת קדם, להיותה למזרח א\"י, גם בבל ושאר אזיאה למזרח א\"י, או כדעת רש\"י ואחרים למזרחו של עדן."
            ],
            [
                "ויצמח וגו' מן האדמה: מקרקע הגן (רש\"י) כי סיים ועץ החיים בתוך הגן, הרי שאינו מדבר על האדמה בכלל.",
                "ועץ החיים וגו' ועץ הדעת טוב ורע: כך היה שם שני העצים ההמה, לפי מה שהודיע ה' לאדם."
            ],
            [
                "ונהר יוצא מעדן: אין להכריע, אם הכוונה שגם עתה הוא יוצא, או אם הוא כתרגומו היה נפיק, ובימי משה לא היה כן, ויהיה כדעת קצת מן האחרונים שאומרים, כי העדן היה במקום שהוא עתה ים.",
                "להשקות את הגן: הזכיר זה לצייר לנו איך לא היה המקום ההוא חסר כלום כי לא היה צריך למי גשמים.",
                "ומשם יפרד וגו': להגיד גודל הנהר שארבעה נהרות שקצתם ידועים בגדלם היו יוצאים ממנו.",
                "ראשים: פירשו המפרשים כתרגומו, רישי נהרין, ונ\"ל לשון חלק, כמו ויחץ את שלוש מאות האיש שלושה ראשים (שופטים ז' ט\"ז), וכן בשאר לשונות קוראים לחלק ראש (caput, capo). ודעת קליריקוס ואחרים לפניו כי אין להבין מכאן כי מקור אחד לארבעת הנהרות האלה, כי אפשר שהיו הנהרות מתחילים מהלאה לעדן, והיו מתחברים במקום אחד בעדן, ומשם היו יוצאים וחוזרים ונפרדים."
            ],
            [
                "שם האחד פישון: רש\"י ור ' סעדיה והרמב\"ן אמרו, שפישון הוא נילוס, וכן היא דעת השומרונים. ונ\"ל שאם היתה הכוונה על נילוס לא היה אומר שם האחד, אך היה כתוב האחד פישון, כמו והנהר הרביעי פרת, שלא אמר בו מלת שם לפי שאותו נהר היה ידוע לישראל (כמו שרמז רש\"י באמרו שנזכר על שם א\"י, כלומר שהוא נודע בגבולות הארץ), וכל שכן נילוס היה ידוע ליוצאי מצרים.",
                "ארץ החוילה: דע כי שני חוילה (בני אדם) ניזכרו למטה (פרק י'), אחד בבני כוש, ואהד בבני יקטן.",
                "הסובב: לא מקיף, אלא עובר וסובב בארץ."
            ],
            [
                "וזהב הארץ ההיא טוב וגו': לא מצאתי טעם להודעת דברים אלה, ונראה שהם לתפארת הענין, מאחר שהוא מדבר בארץ קרובה לעדן.",
                "טוב: מצאנו במקומות הרבה טוב ענינו יפה.",
                "שם הבדולח: יש אומרים כיהוא בדליכן והוא שרף אילן, והיא דעת יוסף פלאויוס, וכן תירגמו סומכוס, עקילס, תיאודוציאון, והיירונימוס, אמנם אין השרף הזה ענין יקר וחשוב כ\"כ שיוזכר בין הזהב ואבן השהם. ודעת ר' סעדיה ור ' יונה ואחרים שהוא המרגלית, וזה נראה נכון, ונכון ג\"כ שלא קראו אבן כמו שקרא השהם, כי המרגלית איננה אבן."
            ],
            "",
            [
                "חדקל: בל' ארמית דגלת, בהשמטת הח'ית וחילוף הק\"וף בגימ\"ל והוא טיגריס, וזה ידוע מספרי הקדמונים.",
                "ההולך קדמת אשור: חידקל הולך למזרח בבל ולמערב שאר ארץ אשור; ונראה, כי משה קרא אשור לאותו חלק היותר קרוב לארץ ישראל, והוא בבל ומה שסמוך לה, כי שם אשור נאמר לפעמים על ארץ כשדים, ומכתבו נקרא כתב אשורי שעלה עמנו מאשור ר\"ל מבבל.",
                "הוא פרת: שהיה ידוע להם, ונקרא בל' הקודש הנהר סתם, או הנהר הגדול, ועבר הנהר הוא כנוי לארץ אשר מהלאה לפרת שהוא בין שני נהרות פרת וחדקל."
            ],
            [
                "לעבדה ולשמרה: הכנוי לשון נקבה, כי אעפ\"י שלא נמצא גן לשון נקבה, הנה מצאנו גנה וגנות.",
                "לעבדה: בזריעה ונטיעה, עבודה קלה ובלא זיעת אפים.",
                "ולשמרה: מן הבהמות והחיות, שתהיה תבואתה לעצמו, והרי זה כאלו אמר שיעבדנה וייהנה ממנה."
            ],
            [
                "ויצו ה' אלהים על הארם: לשון צווי הנקשר עם המקבל הצווי במילת על הוא מצות לא תעשה, כמו ועל הנביאים צויתם לאמר לא תנבאו (עמוס ב' י\"ב), ועל העבים אצוה מהמטיר עליו מטר (ישעיה ה' ו') כי מרדכי צוה עליה אשר לא תגיד (אסתר ב' י\"ב) (ראב\"ע), אך לפעמים הציווי נקשר עם שני שמות, עם מי שמצווים אותו, ועם מי שהצווי לתועלתו ובגללו, כמו ויצו עליו פרעה אנשים (בראשית י\"ב כ') פרעה ציוה אנשים לטובת אברהם, וכן לכי לביתך ואני אצוה עליך (ש\"ב י\"ד ח') ותצוהו על מרדכי (אסתר ד' ה'), ובכל אלה הדבר פשוט שאין מלת על מורה מניעה ואיסור.",
                "אכל תאכל: תוכל לאכול כחפצך, וזה דרך התורה במצוות ל\"ת להתחיל מן ההיתר, כמו (שמות כ' ט') ששת ימים תעבוד ויום השביעי שבת וגו' לא תעשה כל מלאכה, שש שנים תזרע שדך וגו' והשביעית תשמטנה (שמות כ\"ג \" י\"א)."
            ],
            [
                "ומעץ הדעת טוב ורע לא תאכל ממנו: מלת ממנו נכפלה לחיזוק כמו למטה (כ\"ג) לזאת יקרא אשה כי מאיש לקהה זאת.",
                "מות תמות: כמשמעו, ואין להבין מזה, שאם לא חטא, לא היה מת, אלא אם לא היה חוטא היה מת, כי המות הוא טבעי לגוף האדם ככתוב (למטה ג' י\"ט) כי עפר אתה ואל עפר תשוב, וכשחטא היה דינו למות מיד, אלא שהוקל עונשו ולא מת מיד, מפני שלא חטא מרוע לבה אלא מפני קלות דעתו ששמע לאשתו, והיא בקלות דעתה שמעה להסתת הנחש, ועל כן אמר לאדם (שם י\"ז) כי שמעת לקול אשתך."
            ],
            [
                "לא טוב היות האדם לבדו: אין הכוונה לומר, שהאל נמלך ממחשבתו, אלא המכוון הוא להעיר אותנו על יקרת הזיווג, ולהודיע כי לא טוב היות האדם לבדו, ולפיכך רצה הקב\"ה, שיהיה האדם שרוי שעה אתת בלא אשה ואח\"כ הזמינה לו, כדי שתהיה חביבה עליו אחר שהרגיש, כי בזולתה היה חסר, ומזה ילמדו גם הדורות הבאים כי לא טוב היות האדם לבדו ותלמידי מוהר\"ר איגל מוסיף, כי מה שכתוב לא טוב וגו' אינו אלא כאומר שעדיין לא נשלמה כוונת הבורא בבריאת האדם, כי אחר בריאת כל דבר כתוב וירא אלהים כי טוב, שנעשה רצונו, וכאן לא נעשה עדיין רצונו, כי מעולם לא היה רצונו שיהיה האדם יחידי.",
                "עזר כנגדו: נ\"ל מל' כנגד שבלשון חכמים, כמו כנגד ארבעה בנים דיברה תורה (ירושלמי פסחים פרק י' הלכה ד') ענינו ביחס לד' בנים, עזר מתיחס לו ומתוקן לצרכיו; ואחרים פירשו נגדו מה שלפניו, הם כלי ההולדה, והוא שיבוש."
            ],
            [
                "ויצר וגו': קשור עם סוף הפסוק, אחר שיצר אותם הביאם אל האדם.",
                "לראות מה יקרא לו: כדי שהאדם יראה מה יקרא להם (ר' עובדיה ספורנו), ופירוש יראה יגמור בלבו, כמו עתה דע וראה מה אשיב שולחי דבר (ש\"ב כ\"ד י\"ג), והמכוון בקריאת השמות שיהיה אדון עליהם (ע' למעלה א' ה').",
                "לראות: פעמים הרבה המקור חוזר למי שאינו נושא המאמר, כגון \"כולם אליך ישברון לתת אוכלם בעיתו\" (תהלים ק\"ד כ\"ח) שתיתן אתה, \"ויניחהו בגן עדן לעבדה ולשמרה\" (למעלה ט\"ו) שיעבדה וישמרה, \"משלי שלמה... לדעת חכמה ומוסר להבין וגו' לקחת וגו'\" (משלי א, א-ג), שידע הקורא ויבין ויקח, וכן \"לפרוש להם על פי ה'\" (ויקרא כ\"ד י\"ב) שיפרש להם משה, \"לרבעה אותה\" (ויקרא כ' ט\"ז) שהבהמה תרבע אותה, \"תקחנו למות\" (שמות כ\"א י\"ד) שימות.",
                "וכל אשר יקרא לו וגו': נראה ל' עתיד כמשמעו כל מה שיקרא לו הוא יהיה שמו, והוא מחובר למעלה, ויבוא אל האדם כדי שיקרא להם שם, ומה שיקרא להם הוא יהיה שמם, ולא כתרגום אנקלוס וכל די הוה קרי ליה אדם.",
                "וכל אשר יקרא לו האדם נפש חיה: הרי זו מליצה קשה, ושיעורה: וכל אשר יקרא האדם לכל נפש חיה הוא שמו, נפש חיה הוא פירוש מלת לו כמו ותראהו את הילד (שמות ב' ו') (ראב\"ע), אשר אנכי נותן להם לבני ישראל (יהושע א' ב'), והשמיט מלת לכל שלא לכפול מלת כל שהתחיל בה באמרו וכל אשר יקרא לו."
            ],
            [
                "ולאדם: לעצמו, והזכיר שמו לומר, שלא מצא עזר הדומה לו לפי טבעו שהוא אדם.",
                "לא מצא עזר כנגדו: הא אם מצא, היה בידו לקחתו לעזרתו, הרי כשהביאם אליו נתכוון לעשותו אדון עליהם להשתמש בהם, וכמו שפירשתי טעם כל קריאת שם הנזכרת כאן."
            ],
            [
                "ויסגור בשר תחתנה: כמשמעו, סגר בשר במקומה. שורש סגר נאמר לא לבד על המקום שסוגרין בתוכו, אך גם על מה שסוגרין בתוכן כמו (במדבר י\"ב, טו) ותסגר מרים. בספרי אפלטון נמצא כי האדם נברא אנדרוגינוס ושהאל הפריד אח\"כ הזכר מן הנקבה, וקרוב לזה הדרש (ברכות ס\"א ע\"א) שנברא דו פרצופין מה שלא נרמז בתורה."
            ],
            [
                "ויבן... את הצלע... לאשה: כן דרך לה\"ק, כמו ויעש אותו גדעון לאפוד (שופטים ה' כ\"ז), וגם בלא למ\"ד, כמו ויבנה את האבנים מזבה (מ\"א יח לב)"
            ],
            [
                "זאת הפעם: איל זאת חוזר לפעם, כי היל\"ל הפעם הזאת; גם אם תפרש ואת היא הפעם (כדרך כל זה וזאת ואלה שלפני השם, נכלל בהם הוא, היא, הם) אין המקרא מתפרש יפה, אלא זאת חוזר לאשה, ומלת הפעם ענינה כמו עתה הפעם ילווה אישי אלי (בראשית כ\"ט ל\"ד), הפעם יזבלני אישי (בראשית ל' כ'), חטאתי הפעם (שמות ט' כ\"ז), והנה הכוונה סוף סוף מצאתי בת זוג הראויה לי, כי זאת היא עצם מעצמי וגו'; וכן מצאתי גם לבעל הספר הרכסים לבקעה.",
                "עצם מעצמי ובשר מבשרי: זאת היא דומה לי וצורת עצמותיה כצורת עצמי ומראה בשרה כמראה בשרי, והנה היא עצם ממין עצמי ובשר ממין בשרי (תלמידי יוסף ירא), ואח\"כ שפט כי ממנו לוקחה, ואומר לזאת יקרא אשה כי מאיש לוקחה זאת.",
                "אשה כי מאיש וגו': משה הזכיר השמות האלה כפי מה שהיו מבטאים אותם בימיו, אעפ\"י שאשה לא נגזר מתחלה מאיש אלא מאנש, ומן אנש אמרו אנש (כמו מן גבר גבר) וממנו אנשים, וממנו אמרו אנשה ואח\"כ אשה, אמנם שם איש כך היה מתחילתו, וממנו יש ובארמית איתי."
            ],
            [
                "על כן יעזב איש: על כן אינו משמש אלא על מה שעבר ועל מה שהוא עתה, ולכן על העתיד, לפיכך אין אלה דברי אדם, אלא דברי משה, מלבד כי אדם לא ידע עדיין אב ואם. ופירוש הכתוב: מסה שאשת האדם לוקחה מצלעו, מזה נמשך עוצם הדבקות שבין אדם ואשתו, ונמשך שאדם מניה אביו ואמו ודבק באשתו. ואין הכוונה שכל אדם עוזב אביו ואמו, אלא שכל כך היא דבקות האדם לאשתו, שאם יצטרך לעזוב אותה או לעזוב אביו ואמו, הוא בוחר (על הרוב) לעזוב אביו ואמו ולא לעזוב את אשתו, וזה כלל גדול בלה\"ק, בתורה בנביאים ובכתובים, ובמשנה ובתלמוד ובמדרשים, שלאהבת הקצור יזכירו הקצה האחרון מן הדבר, והכוונה על כל מה שלפני הקצה, ואפילו הקצה עצמו, אעפ\"י שהקצה עצמו תהיה מציאותו מועטת. לדוגמא: כי תפגע שור אויבך, כי תראה חמור שונאך (שמות כג ד, ה'), וכל שכן אם אינו שונאך, אלא שהזכיר הקצה האחרון, ובמשנה: העני עומד בחוץ ובעל הבית בפנים וכו' (שבת פרק א' משנה א'), הזכירו הקצה האחרון, שאפילו תהיה ההוצאה קלה מאוד כזו, ואפי' תהיה למצוה, לתת לחם לרעבים, היא אסורה. ובברייתא (אבות פרק י' ד'): כך היא דרכה של תורה, פת במלה תאכל וכו ', אפי' תצטרך לחיות חיי צער כאלה, עם כל זה תעמול בתורה. ובתלמוד (פסחים קי\"ג ע\"ב): פשוט נבילתא בשוקא וטול אגרא, הכוונה עשה מלאכה, ואפילו בלתי נכבדת, ואפי' בזויה בתכלית, וכאלה לאלפים.",
                "והיו לבשר אחד: הם דבקים זה בזה כל כך באילו אינם אלא גוף אחד; ומזה מליצת שאר בשר, ענינה קורבה גדולה, ומזה אך עצמי ובשרי אתה (בראשית כ\"ט י\"ד). והנה המעשה הזה להורות ניתן כי האדם איננו כשאר בעלי חיים, שהזכר פוגע בנקבה ומזדווג לה והולך לו, ועל ידי כן לא תתחבר מהם משפחה, ולא יהיו לאגודה אחת, אבל האדם הוא מדיני בטבעו, וזה על ידי ששם הבורא שאחרי הזדווגו לאשה לא תיפרד דעתו ממנה כשמילא תאוותו, ויעזבנה וילך, אך נפשו נקשרת בנפשה ואוהב להשאר עמה בהברה, ומזה תתהוינה המשפחות והמדינות. והנה סיפור לקיחת חוה מצלע אדם בא ללמד, כי כן ראוי לאדם לדבק באשתו, ולא לעשות כמעשה הבהמה, וזה יביא את האדם לאהוב את אשתו כגופו, ולא ליהנות בה ולעזבה אח\"כ, כחמור וככלב, וכמעשה הנבלים אשר אין לבם כי אם להנאת עצמם."
            ],
            [
                "ויהיו שניהם ערומים: היא הקדמה לסיפור אכילת פרי עץ הדעת, שהוא עתיד לומר וידעו כי ערומים הם.",
                "ערומים: הוי\"ו יתרה כי הנפרד ערים על כן המ\"ם דגושה, לא כן ערומים ל' ערמה שהנפרד ממנו בוי\"ו נחה ע\"כ המ\"ם רפה, ובעלי המסורת נתנו סימן חכימין רפין וערטילאין דחיקין.",
                "ולא יתבששו: האדם בוש ממערומיו, לפי שהוא יודע טוב ורע ופועל בבחירה ולא בטבע, לפיכך הוא תר אחר עיניו, וראית המערומים מביאה הרהורים בלבו, והנה הרואה בוש ממה שהוא עצמו מהרהר, והנראה ערום בוש ממה שאחרים מהרהרים בראותם אותו, ואיש ואשתו אינם בושים זה מזו ווו מזה, כששניהם מהרהרים בעניני הזיווג, אבל גם הם בושים בשאר זמנים שהם עסוקים בשאר מחשבות, ואדם וחוה לא היו עדיין יודעים טוב ורע, לפיכך לא היו בושים."
            ]
        ],
        [
            [
                "והנחש היה ערום: נבוכו המפרשים בענין הנחש הזה, ודון יצחק אמר, כי הנחש לא דיבר אלא האשה ראתה אותו שאכל ולא מת, והתעוררה בעצמה לאכול גם היא, ולפי זה אין מקום להודיע כי הנחש היה ערום, גם אין ראוי שיקולל. ובספר אמונת זורואסטר נמצא כתוב, כי אהרימן שהוא אל הרע התחפש בצורת נחש והסית האדם והאשה הראשונים לחטוא; וקצת מחכמי ישראל חשבו, כי הנהש הקדמוני הוא השטן, ובעל הכמת שלמה (ב' כ\"ד) כתב: בקנאת השטן בא מות לעולם; ואחרים אמרו, כי השטן נשתמש בנחש להסית את חוה, וע' למטה פסוק כ\"ד.",
                "אף כי אמר אלהים: י\"א שזה מחובר עם לא מות תמותון, אך לא מצאנו אף כי להוראת אעפ\"י, והנכון כדעת  רש\"י ורמבמ\"ן ואחרים שהוא דרך שאלה ותמיהה: האף כי אמר, כלומר האף יש זאת שאמר אלהים לא תאכלו מכל עץ הגן? כלומר למה לא תאכלו מפרי העץ הנחמד הזה? וקרוב לזה ביחזקאל (כ\"ג מ') אף כי תשלחנה לאנשים באים ממרחק, פירושו ואף יש זאת כי תשלחנה."
            ],
            "",
            [
                "ומפרי העץ: אין המ\"ם מוסבת על פעל האמירה (כפירוש נתיבות השלום) כי אין אומרים בלה\"ק אמר ממנו, אלא אמר עליו; רק המ\"ם חוזרת אל לא תאכלו ממנו, ומלת ממנו היא כפל לשון, כמו למעלה (ב' י\"ז) ומעץ הדעת טוב ורע לא תאכל ממנו, וכאן הכפל איננו מיותר כמו למעלה, כי אמנם אם לא היה לו לומר אח\"כ ולא תגעו בו, היה יבול לומר אמר אלהים לא תאכלו בלא מלת ממנו, אבל מפני תגעו בו הוצרך לומר ממנו, שאם היה אומר לא תאכלו ולא תגעו בו, היה ניראה שמלת בו חוזרת גם לתאכלו (לא תאכלו בו).",
                "ולא תגעו בו: אולי אין כאן תוספת על דבר ה', כי לשון נגיעה נאמר פעמים הרבה דרך השאלה על ההזק כמו אל תגעו במשיחי (תהלים ק\"ה ט\"ו), וכן לשון שליחות יד, אם לא שלח ידו במלאכת רעהו (שמות כ\"ב ז') וכן כאן ולא תגעו בו לאכול ממנו אפי, מעט."
            ],
            "",
            [
                "כי יודע: אבל יודע, וכן כל כי שלפניו לא ענינו אבל (רשב\"ם), והטעם לא אסר לכם אכילתו, אלא כדי שלא תהיו כמוהו, ומכאן קצת ראיה, כי ידיעת סוב ורע היא היא צלם אלהים ודמותו, והיא חיזוק לפירושי על צלם אלהים, כי היות האדם יודע טוב ורע ובוחר ברצון ולא בטבע, והיותו בעל הכוחות כולם ושליט במעשיו ולא מוטבע בהם, ענין א' הוא.",
                "ונפקחו עיניכם: כי הפועל בטבע כאלו אינו רואה, שיש שם דרך אחרת ללכת בה מבלעדי הדרך, אשר הוטבע עליה, והפועל בבחירה עושה דבר זה ורואה ויודע, שיש בידו לעשות דבר אחר."
            ],
            [
                "ותרא: כך נראה לעיניה.",
                "תאוה: שם דבר. וטעמו דבר המביא תאוה, ומזה נאוה, ובלשון חכמים נאה.",
                "להשכיל: כתרגומו לאסתכלא ביה. ",
                "עסה: לאכול עמה."
            ],
            [
                "וירעו כי עירמים הם: אין תחילת הוראת עירום על העדר הבגדים, אלא על גילוי מה שראוי להכסות (עיין מה שכתבתי ב\"בכורי העתים\" תקפ\"ז עמוד קפ\"ח), וזה נרמז בדברי רש\"י למטה פסוק י\"א: מאין לך לדעת מה בושת יש בעומד ערום. והנה אחרי אכלם מן העץ התבוששו מגילוי גופם והבינו שראוי שיתכסו. עלה: ל' יחיד, ובס' תורה אשר ביד הכותים כתוב עלי לשון רבים, ורבים חשבו הנוסח שבידנו מוטעה, והם לא ראו, כי שם עלה בלה\"ק לא יקבל ריבוי, כי שם כולל הוא, כחברו פרי, שלא נמצא במקרא בל' רבים, רק אחר הגלות בימי נחמיה התחילו לומר (ח' ט\"ו) עלי זית בלשון רבים, וכן בלשון חכמים אמרו ג\"כ פירות.",
                "עלה תאנה: יש תאנים שעליהן רחבות ביותר."
            ],
            [
                "את קול: לא קול דבור, אלא קול הליכה.",
                "מתהלך: ה' הוא המתהלך (כדעת רמב\"ן) בלא ספק, והכוונה כאילו שמעו קול צעדה, כמו ויהי כשמעך את קול צעדה בראשי הבכאים אז תחרץ כי אז יצא ה' לפניך (ש\"ב ה' כ\"ד).",
                "לרוח היום: לצד שהיה בו השמש באותה שעה, וזה כדי שיתביישו יותר, כי היה נראה להם, שהוא רואה אותם יותר בהיותו לצד האורה וכן מצאתי בתלמוד ירושלמי (ברכות פרק ד' הלכה א'), מליצת כנגד היום, שענינה לצד שהשמש שם באותה שעה."
            ],
            [
                "איכה: להיכנס עמו בדברים, כדי שיאמר כי עירום אנוכי, באופן שלא יוכל להכחיש חטאו."
            ],
            [
                "את קולך שמעי בנן: שמעתי קולך שאתה בגן, שמעתי קול מצעריך בגן, לכך ביון בעל הטעמים, ונכון."
            ],
            "",
            "",
            [
                "השיאני: ל' השאה ענינו להביא אחרים לעשות דבר מה על ידי הרחקת היראה שהיתה מונעתם מעשותו, וכן כאן הנחש אמר לה לא מות תמותון (עיין מה שכתבתי ב\"בכורי העתים\" תקפ\"ח עמוד קמ\"ג), וכן מצאתי אח\"כ בס' הרכסים לבקעה."
            ],
            [
                "ארור אתה מכל הבהמה: אין לשאול היכן נתקללו הבהמות והחיות כי אין ארור ענין קללה, אלא אמיתת ענינו חסר טובה, נגוע ומעונה (ע' \"בכורי העתים\" תקפ\"ז ר\"ז-ר\"ט), והכוונה תהיה חסר טובה יותר מכל שאר ב\"ה.",
                "ועפר תאכל: תלחך עפר, כאלו תאכלנו; ואולי היתה מחשבת הקדמונים, שהנתש אוכל עפר וניזון ממנו, ככתוב ונחש עפר לחמו (ישעיה ס\"ה כ\"ה) והתורה אמרה תאכל כלשון בני אדם. ואולי פירוש ועפר תאכל, וכן עפר לחמו, מה שבתוך עפר, על דרך בעצבון תאכלנה (למטה י\"ז) שענינו תאכל פריה."
            ],
            [
                "הוא: זרע האשה.",
                "ישופך, תשופנו: נ\"ל שתי המלות האלה משני ענינים (כמו למעלה ויהיו שניהם ערומים, והנחש היה ערום) שניהם משורש שוף, הראשון ל' מכה וכתיתה (כמו בלשון ארמית) כמו אשר בסערה ישופני (איוב פרק ט' פסוק יז), והשני ל' סיבוב וכיסוי, כמו אך חושך ישופני (תהלים פרק קל\"ט פסוק י\"א)."
            ],
            [
                "הרבה: משפטו הרבה בסגול (או הרבות), ונראה שננקד קמץ, שלא תהיה הברת המלה דומה לשאחריה (או שלא תתחלף עם הרבה תאר הפעל), וכן למטה הרבה ארבה את זרעך (כ\"ב י\"ז), ונמצא פעם אחת (ש\"ב י\"ד י\"א) מהרבית גואל הדם קרי מהרבת, ולפי הכתיב היה ראוי להנקד מהרבית והיו\"ד הנעה היא על דרך לשון ארמית, להחויה, ואחוית אחידן, ומן הרביה אמרו הרבה.",
                "והרגך:ועצבון חרונך."
            ],
            [
                "ארורה האדמה: תחסר טובה, שלא תהיה טובה כמו שהיתה אז בגן עדן, ואפילו גן עדן לא יתן תבואתו בלא עבודה קשה. ",
                "תאכלנה: תאכל פריה. ומה שהביא ראב\"ע (ואחריו ר\"ש דובנא) והיו באוכלי שלחנך (מ\"א ב' ז') אינו ענין לכאן, כי ענינו אוכלים על שלחנך, כי הסמיכות עומדת פעמים רבות במקום מלת הטעם, כידוע."
            ],
            [
                "קוץ ודרדר: יש לדרדר אח, קוץ ודרדר יעלה על מזבחותם (הושע י' ח').",
                "ואכלת: אם לא תעבוד אותה בחרישה וזריעה."
            ],
            [
                "אפיך: עיין למעלה ב'."
            ],
            [
                "ויקרא האדם שם אשתו חוה וגו': אחר שאמר לו האל ואל עפר תשוב, ואחר שאמר לה בעצב תלדי בנים, קרא לה חוה, כי על ידה יתקיים המין."
            ],
            "",
            [
                "כאחר ממנו: הרבוי על המלאכים, כי שיתף אותם עמו, כי גם הם פועלים ברצון ויודעים טוב ורע, ולא כבהמה הפועלת בטבע.",
                "ועתה פן ישלח ירו וגו': מאחר שאמר להם ה', כי העץ ההוא הוא עץ החיים, ומאחר שהאדם מתחילת יצירתו מעותד למות, לא היה נכון, שיהיה העץ ההוא מזומן להם, כי אז אפשר שיאכלו ממנו כדי לחיות לעולם, ויהיה דבר ה' כוזב."
            ],
            [
                "וישלחהו: נ\"ל כי השורש הזה (הנגזר מן הלך) נאמר בבנין הקל כשהכוונה שילך פלוני למקום מוגבל וידוע לשולחו, ונאמר בפיעל כשהכוונה לכל מקום שירצה. והנה שלח בקל ענינו עשה שיהיה הולך (למקום ידוע), ובפיעל עשה שיהיה מהלך (כה וכה, להיכן שירצה). ונראה כי כן היתה גם דעת רש\"י, שכתב (למטה ח' ט') וישלח, אין זה לשון שליחות, אלא לשון שלוח, שלחה ללכת לדרכה, ומה שכתב ראב\"ע (ואחריו ר\"ש דובנא) כל שלוח שאחריו מ\"ם הוא לשון גנאי ולשון גירושין, איננו מדוייק, כי ה' אמר למשה (שמות ו' י\"א) בא דבר אל פרעה מלך מצרים וישלה את בני ישראל מארצו. וכן מצאנו (דברים ט\"ו י\"ג) תשלחנו חופשי מעמך. ואח\"כ הושאל ל' שלוה במובן שמפטירים את האדם, שילך למקום חפצו, אעפ\"י שיודעים היכן ילך (למטה כ\"ד נ\"ד ונ\"ו ונ\"ט). גם הושאל, כשנותנין רשות לשליח להזיק ולהשחית אין מעצור ללמטה י\"ט י\"ג), אע\"פ שאין שליחותו אלא למקום מיוהד, אבל במקום ההוא יעשה כרצונו כאיש מושלח העושה מה שירצה."
            ],
            [
                "ויגרש את האדם: כאשר גירש את האדם (נתיבות השלום).",
                "את הכרובים: מלאכים, והמלה הפוכה מן רכוב, כמו (ש\"ב כ\"ב י\"א) וירכב על כרוב ויעף (ר' י' ש' ריגיו ב\"בכורי העתים\" תק\"ץ עמוד כ'). ונ\"ל, שהמלאכים נקראים מלאכים בבחינה שעושים רצונו של מקום ושליחותו, וכרובים בבחינה שכבוד האל וגדולת יכולתו מתגלים על ידיהם, וכאילו הוא רוכב עליהם ומתגלה בהם. וידוע, כי הקדמונים היו קוראים אלהים או מלאכים כל כוחות הטבע הפועלים שנוי בעולם, ודעת גרוטיוס, כי להט החרב הוא עצמו הכרובים כאילו אמר את הכרובים כלומר להט החרב (הרבה ווי\"ן ענינן כלומר, עיין למטה י\"ג ט'), ולהט החרב נקרא מלאך הואיל והיה עושה שליחות האל, כטעם עושה מלאכיו רוחות וגו' (תהלים ק\"ד ד) וזה אפשר; אלא שהוא מפרש להט החרב על להבות אש הנראות במקום מיוחד בארץ בבל שהוא מלא נפט, וזה לא יתכן. להט החרב: חרב מלהטת, ע' למעלה א' ל'; וזו ג\"כ דעת בעל הטעמים, שלא סמך המתהפכת אל החרב. והנה בענין הספור הזה כולו, כול משכיל יראה, כמה הוא מגונה ומתנגד לשלמות הבורא, שיהיה מעשה ידיו מתקלקל לשעתו, ונהפך לאיש אחר ממה שהיה בדעתו שיהיה, עד שמיד אחר שבראו יצטרך לקללו קללת עולם ולגרשו מן המקום אשר הכין למושב לו; אשר על כן גדולי החכמים פירשו הספור הזה דרך משל וחידה רומז לענינים אתרים מעניני חכמה ופילוסופיה, וזה אמנם בלי שיכחישו אמיתת הספור כמשמעו, וז\"ל בעל העקרים (מאמר ג' פרק כ\"א): אף אם נמצאו בתורה דברים רבים, הסכימו בהם כל החכמים היותם רומזים לענינים נכבדים עליונים וענינים שכליים, כספור גן עדן והארבעה נהרות וזולתם, לא בעבור זה הכחישו מציאותם ושלא יהיו כפשטן, עכ\"ל. אפס כי החכמים ההם פירשו הענין רמז לענינים פילוסופיים אשר מלבד שאינם אמת בעצמם, אין בידיעתם שום תועלת לרוב בני אדם, ולפי זה לא יובן כלל, למה רצה ה' שיהיה כל המאורע הזה, ולמה הביא על יציר כפיו קללה כיום הזה, אם לא היתה הכוונה אלא לרמוז ע\"י זה לארבעת היסודות ולכוחות נפש האדם, וכיוצא בזה. והנ\"ל בזה מתישב יותר אל הדעת הוא, לפי מה שאומר: האדם מרגיש כי לעמל יולד, ושהוא מזומן להרבה פגעים ולהרבה עצבונות יותר משאר בעלי חיים, והוא מתלונן על זה ומהרהר אחר מידותיו של הקב\"ה; וכל זה אמנם לא באמת ולא בצדקה, כי ה' עשה את האדם עליון על כל בעלי חיים, ע\"י שבראו בצלמו בעל הכוחות כולם, ונתן לו הבינה להבין ולהשכיל ולפעול בבחירה ורצון ולא בטבע, והכול לטובתו; אמנם מתוך הידיעה, שהוסיף לו והשלטון אשר השליטו לפעול בבחירתו, נמשך לו, שהוא לפעמים בוחר ברע וגורם רעה לעצמו, והוא מרחיב תאוותיו ומרבה עצבותיה אוולת אדם תסלף דרכו, ועל ה' יזעף לבו. והנה האדם כפוי טובה בהתלוננו על האל, ולא ישיב אל לבו ולא יאמר: הלא מתת אלהים רבה ויקרה היא הבינה אשר חנני, וכמה טובות גדולות נמשכות לי ממנה, ולמה אתרעם אם על ידה אני מזיק לעצמי? והלא סוף סוף אם היו אומרים לאדם: התרצה להתהפך לבהמה? אין ספק שלא היה רוצה בדבר, וא\"כ למה יתרעם על מכאוביו, שאינם לו אלא מפני שהוא אדם בעל תבונה ואיננו כבהמה? מעתה רצה הקב\"ה להראות לאדם, כאילו הוא שהיה יודע אחרית דבר לא היה רוצה שיאכל מעץ הדעת, כי ידע שיימשכו לו מזה מכאובים רבים, והזהירו על זה, והוא לא נשמר, אבל נפתה אחרי המסית שאמר לו, שלא יימשכו לו מזה אלא טובות גדולות, ואכל מפרי העץ, ומיד נפקחו עיניו, וזה גרם לו עמל וכעס ומכאובים אין קץ, אשר באמת כולם נמשכים לו מפאת טבע היצירה, אבל ה' הודיעם לו דרך קללה, כאילו הוא עונש חטאו על שאכל מעץ הדעת. וכל קללת הנחש אינה אלא הודעת מה שיקרה לו לפי טבעו, כי לכך נוצר מתחילה להיות כמו שהוא עתה, כי הנחש הערום ומהלך בקומה זקופה ומדבר לא נברא אלא לשעתו בגן עדן; ואחר שקילל ה' את האדם ואשתו על המרותם דברו, היה ראוי ג\"כ שיקלל את הנחש שהסית אותם לחטוא, שאם לא נענש גם הוא, היו תולים בו ית' משוא פנים ועוות הדין. והנה היוצא מן הסיפור הזה הוא, כי אין לאדם להתלונן על עמלו, כי לא נמשך אלא מצד יתרונו ומעלתו, שהוא יודע טוב ורע ופועל ברצון ולא בטבע, והיתרון הזה האדם חפץ בו, ולא יחפוץ להמיר את כבודו באוכל עשב; והרי זה כאילו ברצונו אכל מעץ הדעת. והתועלת הנמשכת מכול זה מבוארת, היא שיהיה האדם מכיר, שכל רעותיו נחשכות מן הטובה הגדולה שהטיב עמו הבורא, שחננו דעה והשכל, ויהיה שמח בחלקו ונותן תודה לה' על הטובה ועל הרעה. והתועלת הזאת נ\"ל, כי לא נפלאת היא ולא רחוקה   גם להבנת המון העם וגם בימים הקדמונים, כי יאמרו: עמלנו לא נמשך אלא מאכילת עץ הדעת, אבל אם לא היה אבינו אוכל מן העץ ההוא, הרי אנו ובנינו ובני בנינו היינו כבהמה, או כתינוקות אשר לא ידעו היום טוב ורע; הלא טוב לנו שאכל מעץ הדעת, א\"כ אין לנו להתלונן."
            ]
        ],
        [
            [
                "והאדם ידע: האדם מתחיל לקנות ידיעותיו על ידי החושים, לפיכך תחילת הנחת שורש ידע הייתה להורות ידיעה הבאה על ידי נסיון, ומעט מעט עלו בני אדם במעלות השכליות ואמרו ידע על מה שהאדם יודע בכוח שכלו ותבונתו, ולמעלה מהשגת החושים; והנה בדורות הראשונים אמרו: פלוני ידע אישה פלונית, לומר שנהנה ממנה וטעם טעמה, ואמרו שתי בנות אשר לא ידעו איש (למטה י\"ט ט') והכוונה שלא טעמו טעם איש. וכיוצא בזה אלוהים אחרים אשר לא ידעתם (דברים י\"א כ\"ח) שאין כוחם וגבורתם ידועה לכם בנסיון, כי אין ספק, שלא היו זונים אחרי עבודה זרה בלתי ידועה להם בשם, אבל משה אומר לישראל: הנסיון לא העיד לכם על כוחם ואלוהותם, כאשר העיד על גדולת ה' אלוהינו וכוחו האלוהי.",
                "קניתי איש את ה': בעזרת ה' ובחסדו."
            ],
            [
                "את הבל: לדעת קליריקוס נקרא כן אחרי מותו, כי היתה מציאותו הבל."
            ],
            [
                "ויצא קין: הנכון שעשו זה בלא מצות ה', אלא מלבם להודות לה', ואעפ\"י שידעו שאינו צריך לכך, הנא אי אפשר לבן אדם להתנהג עם בוראו אלא כמו שהוא נוהג עם בשר ודם כמוהו, שהוא מגלה לו אהבתו ע\"י מתנות.",
                "מנחה: לשון נחת, כמו ניחוח, דבר שהקטון נותן לגדול לפייסו ולהניח דעתו, אם אולי חטא לו; והנה עקר המלה אינו אלא נח ולא מנח, ואולי בימי בית שני אמרו מנחות בקמץ תחת הנו\"ן, ולא מנחות בשוא תחת הנו\"ן, כי עשו המ\"ם כאילו היא שורשית, כדרך שאמרו תורם מן תרומה."
            ],
            [
                "ומחלביהן: כמשמעו, כגון האליה והמכסה והכליות.",
                "וישע ה': אין אנו יודעים איך גילה להם רצונו, ואולי הם העמידו להם איזה סימן. ויש אומרים, שירדה אש מן השמים ואכלה קרבנו, וכן תרגם תיאודוציאון. יפה אמר בעל ספר הזיכרון, כי טעות נפלה בספרי רש\"י, כי רש\"י לא נתכוון לפסוק ואל ישעו בדברי שקר (שמות ה' ט'), כי שם פירש שלא יתכן לפרשו כמו וישע ולא שעה, כי כאן אחריו אל, ושם אחריו ב, אבל כוונת רש\"י היא לפסוק ולא ישעה אל המזבחות (ישעיה י\"ז ח')."
            ],
            [
                "ויחר לקין: כל ל' חרה לו ענינו הצטערות על הדבר, ול' חרה אפו ענין אחר הוא ושניהם ל' חמימות אש; חרה לו, הדבר היה חם עליו והכאיבו.",
                "ויפלו פניו: השפיל פניו לקרקע מפני הבושה, הכעס והקנאה."
            ],
            "",
            [
                "הלא אם תיטיב שאת: הלא אם תיטיב מעשיך לעתיד תתנשא, ואעפ\"י שהיום לא שעיתי למנחתך, יש בידך לתקן דרכיך וגם אני אשוב אליך.",
                "ומעת: מקור במקום זמן מוגבל, והוא ג\"כ שם דבר, עניין התנשאות כמו יתר שאת (למטה מ\"ט ג') הלא שאתו תבעת אתכם (איוב י\"ג י\"א) והזכיר ל' זה כנגד ויפלו פניו. אם תיטיב תשא פניך. ואהוד לא-לי מפרש הלא אם תיטיב ראוי לך לשאת ראשך ולא ללכת שחוח בקנאה ושנאה.",
                "ואם לא תיטיב: הרי זה מקרא קצר, אבל אם לא תיטיב הלא אתה הוא סבת רעתך, כן נ\"ל ואם הוא נגד הטעמים.",
                "לפתח חטאת רובץ: ענין אחר, החטא רובץ על הפתח וממתין אימתי תפתח לו, ואליך תשוקתו להחטיאך, אבל אתה משול בו שלא לחטוא.",
                "חטאת: ל' נקבה, ואמר רובץ והכוונה על חטא כמו למעלה (ב' ט\"ו) ויניחהו בגן עדן לעבדה ולשמרה, שהכוונה על גנה. ולדעת תלמידי מוהר\"ר איגל ולא-לי אם לא תיטיב, אתה מוכן לנפול בחטא, כלומר אם אתה מוסיף להיות מקנא באחיך קנאתך ושנאתך תביאך להרע לו. זה טעם לפתח חטאת רובץ, אבל דע, כי עם כל מה שהחטא משחוקק להחטיאך, אתה תוכל למשול בו ולהימנע מחטוא."
            ],
            [
                "ויאמר קין אל הבל אחיו: לא נזכר מה אמר לו, ורבים נפתו אחרי הנוסח השמרוני (ואחריו תרגום אלכסנדרי ותרגום ירושלמי) שכתוב בו נלכה השדה. ול\"נ כמו (שמות י\"ט כ\"ה) וירד משה אל העם ויאמר אליהם, שענינו אמר להם מה שנזכר קודם לכן, אף כאן קין הגיד להבל כי ה' נראה אליו ונדבר עמו, והגיד לאחיו דברי ה' או מקצתם, ומתוך כך יצאו לריב וקם עליו והרגו.",
                "ויהי בהיותם בשדה: רחוקים מאדם וחוה.",
                "אל הבל אחיו: כמו על, ורבים כן. ומה שכתב ראב\"ע ושואלים נולדו ביום סגריר, נ\"ל שהכוונה על הצפרדעים וקצת שרצים אחרים היוצאים לחוץ ונראין פתאום אחר ירידת המטר, וההמון חושב שנולדו אז, וראב\"ע מדמה האנשים המרבים דברים בלי השכל, לצפרדעים המצערים בקולם."
            ],
            [
                "אי: הנפרד ממנו שי וממנו איה, אין, כמו (למטה כ\"ט ד') מאין אתם."
            ],
            [
                "קול: פעמים רבות ענינו אני שומע כמו קול צופיך נשאו קול (ישעיהו נ\"ב ח') אני שומע קול צופיך נושאים קולם.",
                "דמי: כשהכוונה על בן אדם הנהרג אומרים על הרוב בל' רבים, כגון מדמי אבנר בן נר (ש\"ב ג' כ\"ח).",
                "מן האדמה: אעפ\"י שנבלעו באדמה הם צועקים אלי."
            ],
            [
                "מן האדמה: אתה שפכת את דם אחיך, וחשבת כי דמו הנבלע באדמה לא יהיה נראה ומגולה ולא יצעק עליך ולא יימצא מי שייקח נקמתו ממך, ואני אישה, שהאדמה עצמה שכיסתה את דמו, היא תנקום נקמתו, על ידי שלא תיתן לך עוד כוחה (מדברי הרמב\"ן)."
            ],
            "",
            [
                "עוני: ענשי, כמו ויגדל עון בת עמי מחטאת סדום (איכה ד' ו', ראב\"ע ורד\"ק)."
            ],
            [
                "הן גרשת אותי היום מעל פני האדמה: מאחר שלא אמצא מנות בשום מקום, הרי אני כאילו גורשתי מכל המקומות.",
                "ומפניך אסתר: אהיה נסתר מנגד עיניך, כביכול אהיה כאילו אין אתה רואה אותי, כי תסתיר פניך ממני מהשגיח לטובה כטעם נסתרה דרכי מה' (ישעיה מ' כ\"ז). ונראה שהיה מאמין כי השגחת ה' לטובה איננה אלא בגן ובמקומות הסמוכים אליו, ששם היה האל נגלה, ועיין למטה פסוק ט\"ו והיה כל מוצאי יהרגני: יוכל להרגני, והכוונה על החיות."
            ],
            [
                "לכן כל הורג קין: הוא דרך שבועה, ולפיכך אמר הורג קין, ולא הורגך, כי הוא כאילו האל משמיע לכל באי עולם: דעו כי מי שיהרוג קין יוקם שבעתים.",
                "שבעתים יוקם: ייענש, וכן נקום ינקם (שמות כ\"א כ'), כי שורש נקם הושאל להוראת עונש.",
                "וישם ה' לקין אות: אולי הכוונה ע\"י המאמר הזה והשבועה הזאת נתן לו אות והבטיחו שלא יכה אותו כל מוצאו. ואולי ג\"כ הכוונה אות ממש, ולא פירש במה   היה   האות."
            ],
            [
                "מלפני ה': מן המקום שהוא לפני ה', הוא הגן והאדמה הקרובה אליו, שהיה שם אדם אחר שגורש מן הגן, ושם היה ה' נגלה, והיו חוטבים שהוא מקום מיוחד לשבעה ולהשגחה טובה (וכן נראה דעת המבאר בנתיבות השלום).",
                "בארץ נוד: ע\"ש היותו נע ונד (נתיבות השלום)."
            ],
            [
                "ויהי בונה עיר: נ\"ל, אחר שנולד לו בן התחיל לבנות העיר, שאם כבר התחיל לבנות קודם שיולד לו בן, נ\"ל שהיה הכתוב אומר והוא בונה עיר, אבל ויהי משמע אח\"כ התחיל להיות בונה עיר. והנה מיד שנולד לו בן, אמר קין בלבו: אם עלי נגזר להיות נע ונד בארץ לא נגזרה הגזרה גם על זרעי, על כן התחיל לבנות עיר שיתיישב   בה בנו, וקרא שמה כשם בנו (הרמב\"ן)."
            ],
            "",
            [
                "ויקח לו למך שתי נשים: נראה שהוא היה הראשון שנשא שתי נשים, וכן דעת רד\"ק; וטעו בזה בעל שלשלת הקבלה ובעל צמח דוד וייחסו הענין ללמך בן מתושלח ואבי נח, ונראה כי לקיחת שתי נשים גרמה לו מורת רוח, וזה היה סיבה למאמרו הנזכר למטה."
            ],
            [
                "ותלד עדה וגו': נ\"ל, שהזכיר הכתוב את האנשים האלה ממציאי קצת המלאכות, מפני שהיו האנשים האלה בימים ההם נעבדים כאלהים, ורצה הקב\"ה להודיע לישראל כי אנשים היו, ומי אביהם. אבי: ראשון, ומלמד, כטעם בני הנביאים.",
                "יושב אהל ומקנה: יושבי אהלים ההולכים כה וכה עם מקניהם אשר ימצאו מקום מרעה. ומקנה: איש מקנה."
            ],
            [
                "יובל: נראה שהוא אפולו.",
                "תופש: מנגן ביד.",
                "ועגב: נראה, שהוא מין כנור משונה מעט בצורתו."
            ],
            [
                "תובל קין: נראה שהוא וולקאנוס, ודע כי קיניא בל' סורי וערבי ענינו צורף זהב וכסף גם חרש ברזל. אין ספק, כי הבלים הרבה נאמרו בימים קדמונים על האנשים האלה, והתורה טיהרה את הסיפורים ההם מחלאתם. לוטש: לשון מירוק וחידוד.",
                "כל חרש: על כרחנו צריך לפרש חורש כלי אומנות שבו החרטים עושים מלאכתם.",
                "נעמה: גם היא נראה, שהיתה נעבדת, ואולי היא וינוס ושמה מעיד עליה."
            ],
            [
                "ויאמר למך לנשיו: לא יובן, למה אמר מאמרו לנשיו בפרט, ולא לאחרים; ולפי שיטתי מפני שנשיו היו ממררות את חייו, אמר להן, כי ה' יעשה נקמתו, עדה וצלה וגו': המליצה מליצת השיר.",
                "כי איש הרגתי: הנכון כתרגום אנקלוס שהוא לשון תימה, כלומר לא הרגתי אדם כקין שהרג את אחיו, ואם האל נשא עונו ואמר בי שבעתים יוקם קין, ק\"ו שייקח נקמתי אחר שלא חטאתי ואתן מרגיזות אותי על לא חמס בכפי. ומלת כי לתמיהה כמו ואשת נעורים כי תמאס (ישעיה נ\"ד ז'). והמחבר אשר לא מבני עמנו המובא בנתיבות השלום (הוא הרדר) פירש, שהיה למך מתפאר על חכמת תובל-קין בנו שהמציא כלי זין, ואמר הנני הורג כל איש שיעשה בי פצע וכל ילד שיעשה בי הבורה; ולפי זה לא היה לו לומר ילד אלא בחור או נער; ולפי דרכי יפה יזכיר ילד, שהריגתו אכזריות רבה, לומר לא חטאתי חטא גדול, ועוד מה ענין כי שבעתים יוקם קין לכאן? כי נקמת קין תהיה מיד האל, ונקמת למך לדברי הרדר מיד עצמו."
            ],
            [
                "פי שבעתים וגו': אם קין שהרג, הבטיחו ה' שיקום דמו מיד מי שיהרגהו נקמה כפולה ומכופלת, ק\"ו למך שלא הרג יקח ה' נקמתו מיד כל מי שיצערהו."
            ],
            [
                "כי שת לי: הושמטה מלת לאמר, וכן במקומות רבים .",
                "כי הרגו קין: אין כי במקום אשר (כדעת רמב\"ן) אלא ענינו אחר שהרגו קין."
            ],
            [
                "אז הוחל לקרוא בשם ה': נ\"ל לקרוא בשם ה' ענינו כמו ברוב המקומות הדיבור אל העם להכריז ולהודיע תארי האל נבמה הוא חפץ, כמו (למטה י\"ג ד') ויקרא שם אברם בשם ה' (עיין מה שבתבתי בשמות ל\"ג י\"ט), והכוונה כי אז התחילו בני אדם לטעות בעניני ידיעת האל והדרכים הטובים לפניו, ואז התחילו החכמים והישרים להכריז בקהל עם את האמת. וזה מתישב גם לפי מה שאמרו רז\"ל (בראשית רבא פ' כ\"ג ט', י') כי בימי אנוש התחילה עבודת האלילים. ורשב\"ם פי' התחילו להתפלל לה' מתוך צרות שנתחדשו. ואחד פ\" אז התחילו לעבוד את ה' בעבודה קבועה ומיוחדת. ונ\"ל, שאין זו הוראה מליצת קרא בשם ה'. ואחרים פירשו אז התחילו בני שת לקרוא עצמם בני ה' להבדל מבני קין שנקראו בני האדם. והנה מלבד כי לדעתי בני האדם הם בני שת, ובני האלהים הם בני קין, הנה בשם אלהים היה לו לומר לא בשם ה', כי לא מצאנו זכרון בני ה' לא בתורה ולא בשאר ספרי הקדש, כי מצאנו שהאל יאמר דרך משל לחיבה בני בכורי ישראל (שמות ד' כ\"ב) בנים אתם לה' אלהיכם (דברים י\"ד א') בני אתה (תהלים ב' ז') אך לא מצאנו בני ה' סתם. ודע כי מה שכתוב ברש\"י (בקצת ספרים) לשון חולין, איננו בכ\"י ולא במקרא גדולה, וכן נכון; כי גם לדעת רש\"י מלת הוחל היא לשון התחלה."
            ]
        ],
        [
            [
                "זה ספר: ספירה וסיפור, והוא נמשך למטה.",
                "תולדות: זרע וזרע זרעו עד נח."
            ],
            [
                "ויברך אותם: פרו ורבו.",
                "ויקרא את שמם אדם: כמו שהאדם קרא שמות לשאר בעלי היים, לאות שהם נתונים תחת ידו, כך ה' קרא שם לאדם להורות כי הוא אדונינו ואנחנו עבדיו.",
                "ויקרא את שמם אדם: הוא שם המין, וכולל הזכר והנקבה."
            ],
            [
                "וילד בדמותו כצלמו: נראה כי זה נאמר לכבוד זרע שת, שממנו יצאו כל בני עולם שאחר נח, כלומר זה היה דומה לאדם, ולא קין שהיה רע מעללים."
            ],
            "",
            [
                "ויהיו כל ימי אדם אשר חי: אין מנוס מהודות, כי החיים הארוכים הנזכרים כאן הם כמשמעם, והשנים שנים כשנותינו מי\"ב חדשים, כי למטה בסיפור המבול אנו רואים, כי שנת שש מאות לחיי נח היתה כשנים שלנו. וגם בין שאר העמים הקדמונים מצאנו קבלה, שהיו הדורות הראשונים חיים עד אלף שנה, עיין יוסף פלאויוס. והמשורר היוני הסיודוס בדברו על אנשי דור הכסף, שהיה אחרי דור הזהב כתב: הנער בן מאה שנה היתה אמו מגדלתו בביתה. ונ\"ל כדעת קליריקוס כי לא הזכיר הכתוב רק אותם שיצא מהם נח, כי הנה שת לא היה הבכור, והזכיר אותו ולא את קין, ולפי זה אין לתמוה, מדוע לא הולידו עד הזמן הנזכר כאן, ואדם אולי קודם הולידו את שת הוליד בנות ולא בנים, וכשילדה חוה את שת אמרה, כי שת לי אלהים זרע אחר תחת הבל על שהיה זכר. ודעת הרמב\"ם היא, כי לא האריכו ימים כל כך ככתוב כאן, רק היחידים הנזכרים כאן, ולא כל אנשי הדורות ההמה, (מורה נבוכים ספר שני פרק מז) וזה רחוק מאד."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                "ויתהלך חנוך את האלהים: קרוב לענין הליכה בדרכי ה', כמו את האלהים התהלך נח (למטה ו' ט') שפירושו לפניו איש צדיק תמים היה.",
                "ואיננו וגו': מת קודם זמנו, כי לקחו ה', כלומר המיתו ולקחו אליו (כמו אך אלהים יפדה נפשי מיד שאול כי יקחני, תהלים מ\"ט ט\"ז) מפני שהלך בדרכי האל יותר משאר האדם, וזו ראיה ברורה על אמונת הישארות הנפש ועל אמונת השכר לנפש. ויש אומרים כי חנוך לא מת (מס' דרך ארץ סוף פרק א') אמנם אין כן דעת רוב רז\"ל. ודע כי נמצא זכר ורמז לחנוך גם בין העמים הקדמונים."
            ],
            "",
            "",
            "",
            "",
            [
                "זה ינחמנו וגר: התנחם בהולד לו בן מעצבון ידיו בעבודת האדמה, ואין צורך שיהיה המאמר דרך נבואה, אלא כאדם האומר: הדבר הטוב הזה יהיה נחמתי מדבר אחר רע. ובאמת מי שיש לו זרע הוא מתנחם בעמלו ויגיעו, כי ייגע לטובת זרעו אשר אהב, ומי שאין לו בנים על הרוב מתעצל בעבודתו ואומר: ולמי אני עמל ומחסר את נפשי מטובה? ואולי ויקרא אינו הוזר ללמך, אלא קרא הקורא, ונקרא שמו נח לא בהולדו אלא אחר שנים הרבה, וזה אחר שהמציא את היין, אז אמרו בני דורו זה ינחמנו ממעשינו על היין המשמח לבב אנוש ומנחם הפועלים מיגיעם ומעמלם.",
                "ינחמנו: שורשו נחם, לא נח, אך נראה כי מתחילה היה שורש נח מורה שני הענינים, ואח\"כ הוסיפו בו המ\"ם להבדיל ביניהם, כידוע בשרשים הרבה."
            ],
            "",
            "",
            [
                "ויהי נח וגו': בן חמש מאות שנה התחיל להוליד שלושת. הבנים האלה, זה אחר זה.",
                "את שם את חם ואת יפת: הנכון כדעת רמב\"ן , כי יפת הוא הגדול, כמו שכתוב אחי יפת הגדול (למטה י' כ\"א וחם הוא הקטון ככתוב את אשר עשה לו בנו הקטן (למטה ט' כ\"ד), והקדים שם בעבור מעלתו לאו מפני שהוא אבי כל בני עבר וממנו יצאו אברהם וישראל), ואחר שהתחיל בשם הזכיר אחריו הם כי אחריו נולד, ואח\"כ הזכיר יפת אעפ\"י שהיה הראשון. ומתחלה הייתי אומר כרלב\"ג, כי שם הוא הקטן כי מצאנו שהוליד את ארפכשד שנתים אחר המבול (למטה י\"א י') ושהיה אז בן מאה שנה, והייתי אומר, כי מאחר שהתחיל נח להוליד בן חמש מאות שנה, הוליד בשנה ההיא את יפת, ובשנת תק\"א הוליד את חם, ובשנת תק\"ב הוליד את שם, ובשנת שש מאות בא המבול, ושנתים אחר המבול היה נח בן תר\"ב שנים, ושם היה בל מאה שנה, ועתה רואה אני, שאין זה מוכרח, אלא בשנת ת\"ק הוליד את יפת. ואחר שתי שנים הוליד את שם, ואחר זמן הוליד את חם. ומ\"מ יש מכאן ראיה (כמו שכתב שם רש\"י ז\"ל) כי שם איננו הבכור, ושיפה עשו בעלי הטעמים, שהדביקו מלות יפת הגדול (למטה י' כ\"א) ולא נקדו אחי יפת במרכא טפחא."
            ]
        ],
        [
            [
                "ויהי כי החל האדם לרוב על פני האדמה: בהתרבות המין האנושי לא היו בני האלהים רחוקים ונבדלים כבתחלה מבני האדם, אבל מפני רבויים של אלו ושל אלו היו פוגשים ורואים אלה את אלה, ועל ידי כן ראו בני האלהים את בנות האדם וגו'",
                "ובנות ילדו להם: כעין מאמר מוסגר, כלומר וידוע כי לא היו נולדים זכרים בלבד, אלא גם בנות יולדו להם."
            ],
            [
                "בני האלהים: דעת קצת מן הקדמונים שהכוונה על המלאכים הנקראים בני האלהים באיוב (א' ו, ל\"ח ז') ואמנם אעפ\"י שהמלאכים נזכרים בתורה ובנביאים כאילו מתראים לבני אדם כבעלי גוף ואוכלים ושותים הנה הם תמיד מצויירים נעלים מתכונת האדם, באופן שנראה ברור, שהגוף שהיו מתראים בו, לא היה גופם ממש, אלא גוף מושאל לשעה; ובכלות שליחותם היו פושטים אותו והיו עולים למרום. ומלבד זה אם היה, שהמלאכים גרמו הקלקול, היה ה' מעניש אותם כדרך שהעניש את הנחש, וכאן לא הזכיר דבר מזה; על כן נראין דברי אנקלוס ואחרים רבים, האומרים כי הכוונה בבני האלהים הנזכרין כאן לא על המלאכים, אלא על בני אדם המכונים כך, וכן בבראשית רבא (פרשת כ\"ו, ח' רשב\"י מקלל לכל מאן דקרי להון בני אלהיא), אלא שהם אומרים שתואר בני האלהים הוא לכבוד וחשיבות, ושהיו בני השופטים, או בני אדם הדרים ביישוב ובחברת המדינה, או בני שת, ולפי זה לא יובן, איך יצאו מהם הנפילים והגבורים; והרמב\"ן ורמבמ\"ן פירשו נפילים לשון נופל ופחות, כי היו נופלים מאבותם בקומה ובגבורה, אבל היו גבורים כנגד שאר בני אדם. ולדעתי הוא נגד המציאות, שהשוכנים בחברת המדינה ומתנהגים בחכמה יהיו בעלי קומה וכוח יותר מהיושבים במדבר לחרב ביום ולקרח בלילה. ולפיכך נ\"ל, כי בני האלהים הם קצת מבני קין, שהיו תועים בארץ, והיה טבעם קשה ורע כקין אביהם, ובני שת היו מיושבים בקיבוץ מדיני, והיו נקראים בני אדם, וקצת מבני קין היו חזקים וגבוהי קומה מהם, והיו בני האדם מפחדים ונבהלים מהם והיו קוראים להם בני האלהים מפני גבהם ואימתם שהיתה מוטלת עליהם. והנה בתחילה לא היו בני שת מתערבים בבני קין, אך ברוב הימים התחילו בני קין לחטוף להם מבנות האדם, וקצת מהן נשארו אצל בעליהן, וקצתן הזרו לבית אמן וילדו שם, והבנות האלה ילדו בנים דומים בקצת לאבותם שהיו מבני האלהים, ואז נולדו בקרב חברת בני האדם אנשים גבוהים וקשים ורעים יותר משאר בני שת, ומאז והלאה התחילה חברת האדם להתקלקל. ומצאתי בין האחרונים שאמר גם הוא, כי בני האלהים הם בני קין, אלא שהוא אומר, שנקראו כן ע\"ש שהמציאו את המלאכות, וזה רחוק, שיהיו כל בני קין נקראים בשם חשיבות, ע\"ש שלושת בני למך. והנה ידעתי, כי אחר שבני למך המציאו מלאכת הנגון ועבודת המתכות, לא ייתכן לומר, שהיו כולם שוכני מדברות ופראים, על כן אמרתי קצת מבני קין, לא כולם ולא רובם, ואולי ג\"כ היו הפראים האלה מבני קין ומבני שת בשוה."
            ],
            [
                "ויאמר ה': אין ספק שאמר זה לנביא, שיאמר אל העם, כדי שישובו, ודוגמת זה באברהם, ויאמר ה' זעקת סדום ועמורה כי רבה (למטה י\"ח כ' י' ) אין ספק שאמר כן לאברהם, אעפ\"י שלא פירש.",
                "לא ידון רוחי באדם לעולם: ידון לשון ריב ומדון, ומזה ויהי כל העם נדון (ש\"ב י\"ט י') (ר' יהודה חיוג), ור' יוסף קמתי ורמבמ\"ן פירשו לפי זה שהכוונה, לא תהיה רוחי העליונה, אשר נפחתי באדם, במריבה תמיד עם הבשר, באשר הוא ג\"כ בשר, ואיננו רוחני לבד, לכך אינו ראוי להתקיים, אך ראוי לכלותו מעל פני האדמה. ואני אומר, כי לא מצאנו זכר ורמז בתנ\"ך למלחמה זאת בין הרוח ובין הבשר, ועוד מליצת הוא בשר מצאנוה בהפך (ויזכר כי בשר המה, תהלים ע\"ח ל\"ט), למליצה מעוררת רחמי האל ומשככת חמתו, ועוד בשגם בשר הוא, או בשהוא גם בשר היל\"ל. ור\"י קמחי אומר, באשר גם הוא בשר כבהמות. ומלבד זה אין ענין זה מתישב יפה עם והיו ימיו ק\"ך שנה, כי למה יאריך להם עוד זמן, אתר שידע כי הרוח הוא בטבעו במלחמה עם הבשר? ונראין לי דברי רש\"י ורשב\"ם, אל יהי רוחי נדון ונבוך לעולם במשפטי האדם, אם להשחית אם לרחם.",
                "בשגם הוא בשר: בשגם בטעם מפסיק, והמפרשים פירשוהו מורכב מן בי\"ת וש\"ין משמשות ומלת גם, ואתרים פירשו משורש שגה, או שגג, וכל פירושיהם דחוקים; ונ\"ל, כי שורש המלה שגם, והוא נימצא בלשון סורי וגם בלשון חכמים, ובל\"ח ענינו סכסוך (עיין בראשית רבא פרשה כ\"ו, י\"ב שגם הם פירשו המלה משורש שגם), ובל' סורי נמצא: כולה זמנא בקורינא דמכתבנא שגים הוה, בכל עת היה עוסק בקריאת הספרים, וכן: אשתגם בנפשה, חרד בנפשו ושם לבו על הדבר. ולפי זה נ\"ל לפרש לא ידון רותי ולא יהיה נבוך לעולם במחשבה זו שהוא גשר ושעל כן ראוי לרחם עליו, אלא עד ק\"ך שנה אמתין עוד ולא יותר.",
                "והיו ימיו מאה ועשרים שנה: כ\"כ אאריך להם אולי ישובו, ואם בתוך כך לא ישובו, לא אשאירם עוד ולא ימשכו עוד ימיהם. ויוסף פלאויוס ואחרים פירשו על המשך חיי האדם משם והלאה, שנתמעטו מעט מעט, ועמדו על עשרים ומאה שנה, וזה אינו, כי משה אמר (תהלים צ' י') ימי שנותינו בהם שבעים ואם בגבורות שמונים שנה."
            ],
            [
                "הנפילים וגו': הנפילים היו גבוהי קומה, כמ\"ש (במדבר י\"ג ל\"ג) המם ראינו את הנפילים בני ענק מן הנפילים ונהי בעינינו כחגבים, ומכאן נראה ג\"כ שגם אחר המבול היו נפילים, ולפיכך נ\"ל, כי וגם אתרי כן הוזר למעלה, הנפילים היו בארץ בימים ההם וגם אחרי כן, וזה ע\"י שבאו בני האלהים אל בנות האדם, וזה היה גם אחר המבול, כי גם אז נמצאו בתחילת היישוב אנשים פראים גבוהי קומה, שבאו אל בנות היישוב, אלא שלפי זה היה ראוי להטעים הנפילים היו בארץ בימים ההם וגם אחרי-כן. והנה מציאות קצת ענקים או אנשים גבוהי קומה יותר משאר בני אדם לא ייתכן להכחישה, כי משה הזכיר עוג (דברים ג' י\"א) והמרגלים הזכירו אחימן ששי ותלמי (במדבר י\"ג כ\"ה) ובשמואל (ש\"א י\"ז ד') מצאנו גלית ואחרים; ומלבד עדות ספרי הקודש הנה עינינו הרואות במעי האדמה עצמות פילים ושאר בעלי חיים, שהחוקרים אומרים שהיו בעלי העצמות ההמה גדולים כפילים ויותר מאותם בעלי חיים עצמם הנמצאים עתה, והנה איננו מן הנמנע, שיימצאו כמו כן קצת בני אדם גדולים כפליים במדתנו.",
                "המה הגבורים וגו': הם שנעשו אח\"כ אלוהות או הצי אלהים, ורצה הקב\"ה להודיע את ישראל, שאינם מורע אלהי, כי לא אמר שבאו האלהים אל בנות האדם, אלא בני האלהים, והם יבינו כי הואיל והזכיר עניין זה ולא הזכיר קודם לכן שבאו האלהים עצמם אל בנות האדם, א\"כ בהכרח אינם בני אלהים ממש, ואם יטעו ויחשבו, כי בני האלהים הם המלאכים, לא תצא מזה תקלה. ובענין גזרת מלת נפילים רבו הדעות, ואין להכריע. ראב\"ע ורד\"ק כתבו שנקראו כן, כי יפול לב אדם עליו בראותו אותם, כי יפחד מהם. קליריקוס מפרש לסטים מן ותפול שבא ותקחם (איוב א' ט\"ו) וכיוצא בזה תירגם עקילס. ולתרגום ירושלמי ואחרים הכוונה, שנפלו וגורשו מן השמים. ואולי אפשר לומר, כי נפילים כמו נפלאים, והיה השורש מתחילתו פל מורה פלא, ואח\"כ מצאתי, כי כן ג\"כ דעת המעמר."
            ],
            [
                "וירא ה': מחובר למקרא שאחריו, וירא וינחם, וזה על דרך דיברה תורה כלשון בני אדם.",
                "וכל יצר: מה שהלב חורש ומצייר בדמיונו, והמלה לשון יצירה כמו ויצר אמר ליוצרו (ישעיה כ\"ט ט\"ז), ומצאנו ל' יצירה במחשבה, הנה אנוכי יוצר עליכם רעה וחושב עליכם מחשבה (ירמיה י\"ח י\"א), אבל כי הוא ידע יצרנו (תהלים ק\"ג \"'ד) ענינו יצירתנו ותולדתנו, מאין נוצרנו, כי עפר אנחנו."
            ],
            "",
            [
                "מארם עד בהמה: גם אדם וגם בהמה, כמו מזכר עד נקבה (במדבר ה' ג'), מאיש עד אשה (יהושע ו' כ\"א)."
            ],
            "",
            [
                "אלה תולדות נח: עיין למטה כ\"ה י\"ט.",
                "בדורותיו: בין כל בני דורו היה צדיק, שהוא לבדו הצדיק בדורות ההם, וכמו שאמר לו כי אותך ראיתי צדיק לפני בדור הזה ( רמב\"ן). והנה בכול סיפור נח מצאנו שמות אלהות והויה מעורבבים יחד באופן שיפלו ולא יקומו דברי האומרים, כי משה מגילות מגילות קדמוניות מצא, והפרשיות אשר בהן שם אלהות נכתבו בדור אחד וע\"י אנשים מיוחדים, ואשר בהן שם הויה נכתבו בדור אחר וע\"י אנשים אחרים, ואשר בהן הויה אלהות בדור אתר ועל ידי אנשים אחרים ג\"כ. וכבר נתחבטו בחקירות כאלה החוקרים האחרונים, והעלו חרס בידם. את האלהים התהלך נח: עיין למעלה ה' כ\"ב."
            ],
            "",
            [
                "ותשחת הארץ לפני האלהים: ה' ראה וידע, שהארץ היתה נשחתת, שהחברה האנושית ניתקלקלה קילקול גדול באופן שלא היתה יכולה להתקיים, ואח\"כ פירש איך היה הקילקול, והוא שהארז מלאה חמס.",
                "לפני האלהים: במחשבת האל, כי הוא ידע, שאין החברה יכולה להתקינם בחמס, אעפ\"י שאנשי החמס לא היו מבינים זה, ודוגמת זה קץ כל בשר בא לפני, (למטה י\"ג)."
            ],
            "",
            [
                "קץ כל בשר בא לפני: שיעורו קץ כל בשר בא כמו בא קצנו (איכה ד' י\"ח), קץ בא בא קץ (יחזקאל ז' ו'), וזה לפני, במחשבתי ובגזרתי והוא על דרך ותשחת הארץ לפני האלהים (למעלה י\"א), וכן כאן, קץ כל גשר בא, אבל לא בא עדיין, אך הוא במחשבתי.",
                "את הארץ: עם הארץ, כלו' אשחית אותם ואת הארץ (אנקלוס , רש\"י בדבר אחר, ראב\"ע רמבמ\"ן), הטעם שלא ימית את האדם בדבר אלא בענין שיקלקל וישחית את הארץ, וכן אמר למטה ( ט' י\"א) מבול לשחת הארץ."
            ],
            [
                "עצי גפר: שם העץ גפר, והשרף היוצא ממנו נקרא כופר בשינוי הגימ\"ל בכ\"ף.",
                "וכפית: לא נמצא במקום אחר בבנין הקל, ועיין למטה ל\"ב כ\"א ."
            ],
            [
                "צהר: נראה שהוא החלון, שנזכר למטה (ח' ו') והוא מל' צהרים, כי מן החלון בא האור, אעפ\"י שוה לא היה מאיר לאנשי התבה, כי היה סגור, וכשרצה נח פתה אותו. ודעת אהדים, כי צהר הוא (כהוראתי בל' ערבי) שפוע, גג משופע, שיפלו מעליו מי המבול, ולא ינוחו על התבה; ואמת הוא, כי כן נעשתה התבה, אך אין צורך שיהיה זה במשמעות מלת צהר, כי כבר נירמז במליצת ואל אמה תכלנה מלמעלה.",
                "ואל אמה תכלנה מלמעלה: אחר שלושים אמה של קומת התבה תשים קרשים עומדים מארבע רוחותיה שיעשו גג משופע ועולה, והוא כלה לאמה אחת כאורך ולששית אמה ברוחב (לדעת ראב\"ע ורלב\"ג), אך לפי זה עדיין נשאר שם מקום, שינוחו עליו המים ויפסידו התבה; וייתכן שהיה הגג מסיים בקו שאורכו אמה ורחבו ולא כלום, וזה אם נחשוב, שצלעות הגג העולות מצד אורך התבה היו כלות לאמה (כלו' שהיו בצורת משולש שנקטם ראשו מעט), ואמנם הצלעות העולות מצד רוחב התבה היו בצורת משולש שלם שסופו ולא כלום; וכל זה היה מכסה התבה, והוא מורכב מארבע צלעות מחוברות למעלה, שכל אחד מהם משולש שוה השוקיים, אלא ששניים מהם שלמים, ושניים מהם קטומים, וזו צורתו:",
                "תחתיים, שניים ושלישים: שמות היחס מתרבים לשני דרכים, עברים ועבריים, והנה תחתיים ושניים על הדרך השני, ושלישים על הדרך הראשון.",
                "תחתיים שניים ושלישים: יו\"ד היחס באה בשמות בני אדם כמו ראובני, גדי, ובשמות הערים כמו צדוני צרי, ובכול השמות המורים על חלקי המקום, ימני, שמאלי, צפוני, הים הקדמוני, וכן מן על ותחת אמרו עליות ותחתיות יהושע ט\"ו י\"ט) ובל' משנה (ביצה, פרק ה משנה ז') ביתיות מדבריות. גם תבוא הי\"וד במלות המספר כמו שני שלישי, ומזה אמרו לפעמים ראשוני (בי\"וד שלא לצורך כדי להשוותו לשני ושלישי), אך אחרי שלא מצינו ראשוני רק ראשונית (ירמיה כ\"ה א'), ייתכן, שלא אמרו מעולם ראשוני, אך מן ראשון אמרו ראשונית כמו מן רחמן רחמנית, וכן קדמוניות יתכן שאיננו מן קדמוני, אלא מן קדמון. אבל משל הקדמוני (ש\"א כ\"ד י\"ד) הוא לשון רבים ואמרו הקדמוני במקום הקדמונים על דרך הראובני והגדי הכנעני והחיתי שהם על הרוב מורים על קיבוץ העם כולו והשבט כולו, ועל המעט נמצאים על היחיד כמו בת איש כנעני (למטה ל\"ח ב') עפרון החיתי (למטה מ\"ט כ\"ט)."
            ],
            "",
            [
                "את המבול: נ\"ל שהוא משורש נבל, מלשון עלה נבל, (ירמיה ח' י\"ג), שהוא ענין נפילה והשחתה, ומלת מים היא כאן דרך פירוש, הנני מביא את המבול (כלומר השחתה על ידי מים) על הארץ. ורוזנמילר בתהלים כ\"ט כתב, כי יבל בל' ערבי ענינו המטיר גשם גדול, ואיך שיהיה, לא נמצא שם מבול אלא כאן ובתהלים כ\"ט י' למבול ישב, וגם שם ניראה שהכוונה על מבול זה."
            ],
            [
                "והקימותי את בריתי אתך: צדקו דברי רמבמ\"ן, כי לשון הקמת ברית נופל על שמירת הברית וגם על כריתתו, כגון זאת אות הברית אשר הקימותי (בראשית ט' י\"ז), וגם הקימותי את בריתי אתם לתת להם את ארץ כנען (שמות ו' ד') ענינם כריתת ברית, למען הקים את בריתו אשר נשבע לאבותיך (דברים ח' י\"ח) ענינו שמירת הברית וקיומה, וכאן הכוונה כריתת ברית להחיותם."
            ],
            [
                "שנים מכול: שנים שהם ארבעה, כי כול אחד מהם צריך שיהיה זכר ונקבה וראיה ממה שכתוב אח\"כ (ז' ב') שבעה שבעה איש ואשתו, שלא ייתכן לחלק שבעה לזכרים ולנקבות, אלא על כורחנו כל אחד מן השבעה יהיה איש ואשתו, וכן פירש שם המבאר לנתיבות השלום."
            ],
            [
                "יבאו אליך להחיות: כדי שאתה תחיה אותם, תשמרם מאבדון."
            ],
            "",
            [
                "ויעש נח: זה בנין התבה (רש\"י) ואסיפת המאכל (רמב\"ן)."
            ]
        ],
        [
            [
                ""
            ],
            [
                "מכל הבהמה הטהורה: למעלה אמר לו דרך כלל שיקה שנים מכול החי, וכאן הוסיף ענין השבעה זוגות במינים הטהורים, לפיכך למעלה הזכיר עוף, בהמה ורמש, וכאן לא הזכיר הרמש, כי אין ממנו מין טהור (תלמידי מוהר\"ר יצחק פארדו).",
                "הבהמה הטהורה: הכשרה לקרבן, כן פירש הראב\"ד הלוי ז\"ל בספרו הנכבד אמונה רמה מאמר ב' עיקר ו' פרק א', ומה שכתוב למטה ויקח מכל הבהמה הטהורה ויעל עולות מסייעו. ובתחילה היה קשה לי מה שכתוב ומכל העוף הטהור שרחוק הוא שיאמר \"מכל\" על תורים ובני יונה בלבד, אך מצאתי, שהרמב\"ן מתרץ ואומר, מכאן שלא הוכשרו בקרבנות בני נח אלא בהמה טהורה ועוף טהור, אבל כל המינים הטהורים היו כשרים בקרבנותם, והוסיף לישראל, שלא יקריבו אלא מן הבקר ומן הצאן ומן התורים ומן בני היונה בלבד. והנה הבהמות, שהיו אן כשרות לקרבן, הן הן שדרך בני אדם לאכלן, ולפיכך ציוהו לקהת מהן יותר (כדברי רד\"ק), וגם (כדברי ר' וואלף מאיר במעמר) מפני שאינן דורסין והם טרף לשני החיות והעיט והיה מינם נכרת אם לא יקח מהם יותר. (בהמשתדל לשד\"ל לס' בראשית בא עוד: והנה רצה ה' לקדש את ישראל ולעשותם ממלכת כהנים וגוי קדוש, שיהיה גם ההמון בישראל חושב עצמו קרוב אל אלוהים ולעשותם ממלכת כהנים וגוי קדוש, שיהיה גם ההמון בישראל חושב עצמו קרוב אל אלוהים לא פחות וגם יותר ממה שהיו כהני שאר אומות חושבים עצמם קרובים לאלהיהם, לפיכך לא התיר להם לאכול רק מאותם המינים שהיו אצל הקדמונים כשרים לקרבן והיו אצלם מאכל גבוה, ואולי היו גם הכהנים אוכלים מבשרם."
            ],
            [
                "מעוף השמים: בטהורים הכתוב מדבר (רש\"י), וזה נרמז במלת גם, מן הבהמה תקח ז' מן הטהורה וב' מן הטמאה, וגם מן העוף כך, ז' מן הטהור וב' מן הטמא."
            ],
            [
                "היקום: לא נמצא אלא שלוש פעמים, שתים כאן, והג' בס' דברים (י\"א ו') ואת כל היקום אשר ברגליהם, והמלה משורש קום, והי\"וד מאותיות \"האמנתי\" והטעם בעלי חיים, כי החי קם ועומד מאליו."
            ],
            [
                "ויעש נח: זו ביאתו אל התבה (רש\"י)."
            ],
            [
                "ונח בן ומם מאות שנה: כשהיה נח בן ת\"ר שנה, אז היה המבול מים, הוא פירוש המבול, היה המבול על הארץ, כלו' היו מים על הארץ."
            ],
            [
                "ויבא נח: נח צ\"ל ברביע, לא בזקף, וכן הוא בחומש כ\"י על קלף עם תרגום שבידי."
            ],
            "",
            "",
            "",
            [
                "בחדש השני: מסתמא הוא אייר, כי תחילת חודשי התורה מניסן.",
                "נבקעו כל מעינות וגו': שהיו המים באים מלמעלה ומלמטה.",
                "וארובות: דרך משל."
            ],
            "",
            [
                "בעצם היום הזה בא נח: אל התבה שבסוף הפסוק חוזר גם לנח ולשם וחם ויפת, ואין הטעמים מדויקים, ולא מבלי דעת, אלא שהיתה קריאת הפסוק כבדה, אם לא היה בו לא אתנח ולא זקף רק טעמים פתוחים מטפחא, ובעל הטעמים בחר לעשות שני חלקים נפרדים, והמקרא קצר וכאלו כתוב: בעצם היום הזה בא נח ושם וחם ויפת בני נח אל התבה; ואשת נח ושלשת נשי בניו באו אתם אל התבה; וכיוצא בזה למטה ל\"ד כ\"ח."
            ],
            [
                "כל צפור כל כנף: נ\"ל כל צפור, כל בעל כנף, לרבות שרץ העוף שאינו נקרא עוף, אבל יש לו כנף, אך הנגינה היא כפי פירוש רש\"י כל ציפור של כל מין כנף."
            ],
            "",
            [
                "ויסגור הן בעדו: סגר כנגדו מן המים (רש\"י), עשה שלא ייכנסו המים בתבה.",
                "בעד: עיין \"כרם חמד\" ח\"ב עמוד קס\"ד."
            ],
            "",
            [
                "ויגברו המים: שורש גבר קרוב לשורש גבה (כי כגבוה שמים על הארץ גבר חסדו על יראיו תהלים ק\"ג י\"א) והנה טעם ויגברו המים שנשארו גבוהים על הארץ."
            ],
            "",
            "",
            [
                "הרומש על הארץ: כולל כל בעלי חיים זולת האדם, ע' למעלה א' כ\"ד .",
                "בעוף בבהמה וגו': אלו ואלו בשוה, ועיין למטה ט' ב' ."
            ],
            "",
            [
                "וימח: קל מל מחה, כמו ויחר, וחוזר למבול.",
                "וימחו: נפעל.",
                "וישאר אך נח: היה נראה להטעים וישאר אך-נוח, ותהיה מליצת ואשר אתו בתיבה עומדת בפני עצמה כמו למטה ח' א'; ולפי הנגינה הכוונה נשאר בתבה רק נח ואשר אתו."
            ],
            [
                "ויגברו המים וגו': הנכון כדעת רמב\"ן ודון יצחק ובעל הרכסים לבקעה, כי בק\"ן ימים אלו ניכללו מ' יום הראשונים והטעם נשארו המים גבוהים על הארץ ועל ראשי ההרים הגבוהים עד סוף ק\"ן יום, ואח\"כ נשארו ראשי ההרים הגבוהים בלתי מכוסים במים, והנה בק\"י ימים נתמעטו המים, שיעור ט\"ו אמה שעל ראשי ההרים באופן, שלא יכלה עוד התבה ללכת על פני המים ונחה על הרי אררט. והנה בי\"ז באייר החל הגשם (למעלה פסוק י\"א) ונמשך הגשם עד כ\"ז בסיון, אז חדל הגשם, ועם כל זה נשארו המים גבוהים ומכסים ההרים היותר גבוהים עד י\"ז בתשרי (למטה ח' ד'), אז נשארו ראשי קצת ההרים מגולים ותנח התבה על הרי אררט שאינם היותר גבוהים, ובאחד בטבת (שם ה') ניגלו ראשי הרי אררט ושאר הרים הבלתי גבוהים כל כך. ב\"המשתדל\" לשד\"ל לס' בראשית בא עוד: ודע כי שורש גבר קרוב לשורש גבה (כי כגבוה שמים אל הארץ גבר חסדו על יראיו, תהלים ק\"ג י\"א), והנה טעם ויגברו המים, שנשארו גבוהים על הארץ."
            ]
        ],
        [
            [
                "ויזכור: מיד אחר ארבעים יום ועיין בפסוק שאחר זה.",
                "וישבו: קל משורש שכך, כמו וחמת המלך שככה (אסתר ז' י')."
            ],
            [
                "ויסכרו וגו': זה היה מיד אחר ארבעים ימי הגשם, אז נעצר הגשם, והתלו המים לשוב, והטעם שהזכיר זה כאן, הוא כי תחילה רצה לסיים סיפור ההשחתה שגרם המבול, ואמר וימח את כל היקום וגו' ואמר שנשארה הארץ מכוסה במים ק\"ן יום, ואח\"כ התחיל סיפור שביתת ההשהתה, ואמר ויזכור אלהים וגו' ואמר שהדל הגשם וכו' וכו'."
            ],
            [
                "ויחסרו המים: שורש חסר אין ענינו גרעון, אלא ענין העדר, והוא פעמים פועל עומד כמו כאן, וכן די מחסרו אשר יחסר לו (דברים ט\"ו ח'), ושמן על ראשך אל יחסר (קהלת ט' ח'), ופעמים פועל יוצא, כמו לא חסרת דבר (דברים ב' ז' ) לא יחסרו כל טוב (תהלים ל\"ד י\"א), וכן חסר לב (משלי ט' ט\"ז), נעדר שכל: וכאן הכוונה שנשארו קצת מקומות בלי מים, כלומר ההרים היותר גבוהים, אבל שיתחילו לחסור אחר חמישה חדשים מירידת המטר (כפירוש רש\"י) ושלא נתמעטו המים כלל במשך כל הזמן ההוא שפסקו הגשמים, זה מד הטבע, ואין לקבלו אחרי שלא נזכר בתורה."
            ],
            [
                "על הרי: על אחד מהם, כמו ויקבר בערי גלעד (שופטים י\"ב ז') ועד היום הפרסיים קוראים להר אחד (י\"ב מיל למזרח אריואן).",
                "הר נח: והנה בעצם היום ההוא, שנשארו מגולים המקומות היותר גבוהים, נחה התבה על הרי אררט, שאינם ההרים היותר גבוהים (וכן היא דעת הרמב\"ן) והיו עדיין מכוסים במים כל אותו שיעור, שהיתה התיבה משוקעת במים, אבל בעל סדר עולם ואחריו רש\"י האמינו, כי הרי אררט הם היותר גבוהים, והוקשה להם, כי בהכרה היתה התבה משוקעת במים שיעור מה, והיתה צריכה לנוה קודם שיהיה ראש ההר מגולה, לפיכך פירשו ויחסרו התחילו לחסור ולהתמעט, ולא שנעדרו המים; ומתוך כך הוצרכו למנות החדשים האמורים בפרשה הזאת באופן שאין הדעת סובלתו (בחודש השביעי הוא סיון שהוא ז' לכסלו, בעשירי זה אב שהוא י' למרחשון): ולפירושי הכול על מקומו יבוא בשלום."
            ],
            [
                "הלוך וחסור: היו חסרים יום יום משאר מקומות השפלים מהרי אררט.",
                "ראשי ההרים: ראשי שאר הרים השפלים מהרי אררט."
            ],
            [
                "את חלון התבה אשר עשה: חלון משורש חלל, ומלת חלל להוראת מקום פנוי נשמרה בלשון חכמים (כגון מעשר שני פרק ג' משנה ז') וממנה ג\"כ מחלות עפר (ישעיה ב' י\"ס) והחלון הזה היה סגור עד עכשו, ופתחו נח אחר שהרגיש שהיתה התבה נחה, ונראה שהיה החלון צר מאוד, שלא היה נח יכול להוציא בו ראשו, ולראות פני האדמה, אלא להוציא בו עורב ויונה."
            ],
            [
                "יצוא ושוב: יצא וחזר ונכנס, וחזר ויצא וחזר ונכנס, כי לא רצה להישאר בחוץ, עד שייבשו המים והיה חוזר אל התבה, כי לא היה מנוח לכף רגלו: והמתרגם האלכסנדרי וכן הוולגאטה תירגמו ויצא יצוא ולא שב והוא שיבוש, כי מה טעם ולא שב עד יבשת המים? כאלו כשיבשו המים אז שב, והדעת נותנת ההפך."
            ],
            [
                "וישלח: עי' למעלה ג' כ\"ג, ומה שכתב כאן רש\"י אין זה ל' שליחות וכו' היה יכול לאמרו בפסוק הקודם, והטעם שכתבו בפסוק זה הוא מפני שכתוב כאן לראות הקלו המים שנראה כעין שליחות ששלח אותה לראות, לפיכך פירש כאן שלחה ללכת לדרכה כדי שעי\"כ יראה ויבין הוא, אם קלו המים, שאם תמצא מנוח, לא תשוב אליו."
            ],
            "",
            [
                "ויחל: קל משורש חיל, כמו ויחילו עד בוש (שופטים ג' כ\"ה), טוב ויחיל ודומם (איכה ג' כ\"ו), והנה ויחל בפלס וירב מן ריב, וחיל ויחל שני ש,-שים בענין אחד, ענין תובלת והמתנה."
            ],
            [
                "והנה עלה זית טרף בפיה: טרף תרגום של עלה, אלא שעלה שם כולל, וטרף שם לכול אחד ואחד בפרט ומקבל ריבוי כמו כל טרפי צמחה תיבש (יחזקאל י\"ז ט') ורנ\"ה וייזל (ואחריו ידידי החכם י' ש' ריגיו) סוברים, כי עלה ייקרא גם אחרי נפלו מן העץ אבל טרף הוא בעודו על העץ או אחר שנתלש ועודנו רענן, והנה ראה נח, כי העלה ההוא היה רענן (כי עץ הזית לא יבול עלהו כל השנה) והבין, כי לא מצאתו צף על פני המים, אך היא תלשה אותו מן העץ, א\"כ בהכרח היו האילנות בלתי מכוסים במים, ומזה ידע כי קלו המים; ומלת טרף היא לדעתי כעין מאמר מוסגר: והנה עלה זית (כלומר עלה לח ורענן) בפיה, ודעת בעל הטעמים איננה כן."
            ],
            [
                "וייחל: נפעל משורש יחל, והיה משפטו בו\"יו כמו יודע יועד יועץ, ובא ביו\"ד כמו או ירה יירה (שמות י\"ט י\" ג), אמנם לפי הענין אין כאן מקום לנפעל; ואני לא אדע, למה לא ניקדו וייחל כמו וייצר וייקץ, ויהיה מן הקל, או וייחל ויהיה פיעל, כמו ולא ייחל לבני אדם (מיכה ה' ו')."
            ],
            [
                "בראשון באחד לחדש: אחר ששלח את היונה המתין כשלושים יום קודם שיסיר את מכסה התבה, וכן היא דעת הרמב\"ן, ובזה נשלמו השלושה חודשים שמאחד בטבת (למעלה פסוק ה') עד אחד בניסן, ואין אנו צריכים לומר כדברי רש\"י (למעלה ד') הרי ששים יום משנראו ראשי ההרים עד שחרבו פני האדמה ולא לפרש החודש הי' והז' בדרך בלתי טבעי."
            ],
            [
                "יבשה: שורש יבש מוסיף ביובש על שורש חרב, ולפיכך למעלה שאמר פני האדמה ולא פנימיותה אמר חרבו, וכאן שאמר הארץ אמר יבשה."
            ],
            "",
            "",
            [
                "הוצא: איני יודע למה אמרו היצא קרי.",
                "ושרצו בארץ: נ\"ל לשון תנועה יתנועעו ויתפזרו בארץ."
            ],
            [
                "ויצא נח ובניו: יצאו כסדר שנכנסו, אבל הצווי לא היה שווה בכניסה וביציאה, ורז\"ל אמרו (סנהדרין ק\"ח ע\"ב) כי בהיותם בתבה נאסרו בתשמיש והותרו בצאתם, וכן אתה מוצא שכתוב על הבהמות (בפסוק שלמעלה) ופרו ורבו על הארץ, וגם לנח ובניו אמר אח\"כ פרו ורבו, ותלמידי איגל אומר, כי מה שלא יצאו כסדר שאמר ה' לנח, אלא כסדר שנכנסו אל התבה, הוא ראיה, כי נח ובניו הבינו, כי המכוון הוא לא שיצאו באותו סדר, אלא שיתחברו איש לאשתו ויפרו וירבו."
            ],
            [
                "כל רומש על הארץ: כולל כל בעלי חיים, כמו ז' כ\"א.",
                "למשפחותיהם: משפחות משפחות, חלוקים למשפחותם , כל אחד עם בני מינו."
            ],
            [
                "ויעל: הפעיל משורש עלה, כטעם בהעלותך את הנרות (במדבר ה' א') ע\"ש שהאש עולה למעלה והגופות הנשרפים עולים כעשן."
            ],
            [
                "וירח: קל או הפעיל משורש ריח, ואמרתי או הפעיל, כי נמצא והריחו ביראת ה' (ישעיה י\"א ג).",
                "הניחוח: משורש נוח מעניין והניחותי חמתי בך וסרה קנאתי ממך (יחזקאל ט\"ז מ\"ב) קרבן העשוי לשכך חמת האל. והנה המליצה הזאת הדבר ידוע שאינה אלא ע\"ד דיברה תורה כלשון בני אדם לפי מצב בינת אנשי הדור שהנביא עומד בו; וכאן ראוי להתבונן כי שמואל הנביא אמר לשאול (ש\"א ט\"ו כ\"ב) החפץ לה' בעולות וזבחים כשמוע בקול ה' הנה שמוע מזבח טוב, ומשם ואילך מצאנו הידיעה הזאת מפורסמת בישראל, דוד אמר (תהלים נ\"א י\"ח) כי לא תחפוץ זבה וגו' אם ארעב לא אמר לך (שם נ' י\"ב), עולה וחטאה לא שאלת (שם מ' ז'), וכל הנביאים אשר בימי המלכים כולם הרחיבו פה על זה; מעתה הנה הדבר ברור כשמש, כי לא ייתכן, שיהיה ס' התורה נכתב בימי המלכים, או משמואל ולמטה, כי התורה דיברה כלשון בני אדם, אשר שכלם עומד במצב שפל מאוד ממצב ישראל בימי המלכים.",
                "כי יצר לב האדם רע מנעוריו: אין ראוי שאשחית כל בשר כל זמן שישחית האדם את דרכו, כי האדם קרוב לחטוא; כי יצר לבו רע מנעוריו, ואם הייתי בא להכות את כל חי בעבור האדם, הייתי צריך להביא מבול בכל דור (וכיוצא בזה מצאתי אח\"כ לדון יצחק).",
                "מנעריו: כבר מזמן נעוריו ואילך לבו חורש ויוצר מחשבות רע (עיין למעלה ו' ה'); והנה לא אמר כי לב האדם רע בטבעו, אלא כי מחשבותיו רעות מאז בימי נעוריו בלי שיהיה זה הכרחי וטבעי באדם."
            ],
            [
                "עור כל ימי הארץ: על דרך כימי השמים על הארץ (דברים י\"א כ\"א).",
                "זרע וקציר וגו': לדעת קצת תנאים (בבא מציעא ק\"ו ע\"ב ותוספתא דתענית פרק א' הלכה ז') הם ששה עתים של שני חדשים לכל אחד, חצי תשרי מרחשון וחצי כסלו זרע ואח\"כ שני חודשים חרף, ואחריו קור, אחריו קציר, ואחריו קיץ, ואחריו חום (ונפלה טעות בלשון רש\"י עיין רא\"ם) וזה אולי יצדק בא\"י, אך כאן הכוונה על כל העולם, לפיכך נ\"ל שהכוונה על הזריעה והקצירה והקור והחום והקיץ והחרף, הדברים האלה לא ישבתו, ובכל מקום מן האדמה יהיה בכל שנה זרע ויהיה קציר ויהיה קור ויהיה חום, ויהיה קיץ ויהיה חרף, יהיה זה באיזה חודש שיהיה, לפי מקום כל מדינה ומדינה, ולא יהיה עוד כמו שהיה בשנה ההיא שלא היה זרע וקציר וקור וחום. ואמנם קיץ וחרף נ\"ל שענינם זמן העדר הגשמים וזמן ירידת הגשמים, כי בקיץ היו מיבשים התאנים בשדות (עיין רש\"י), וזה לא ייתכן בזמן הגשמים, ובהפך זמן הקור נקרא ימות הגשמים ונ\"ל כי שרש קוץ נגזר מן קיץ, כי תחילת מה שיקוץ האדם (בזולת סיבות מקריות) הוא כשהחום חזק ואין גשמים יורדים: וזכריה (י\"ד ח') אמר שיצאו מים היים מירושלים, והוסיף בקיץ ובחרף יהיה, כלומר המים ההם יהיו גם בימות הגשמים וגם בזמן שאין גשמים יורדים; והנה כאן כוונת המקרא לומר כי לא ישבתו עוד הזריעה והקצירה והקור והחום והעדר המטר וירידת הגשמים."
            ]
        ],
        [
            "",
            [
                "בכל אשר תרמוש וגו': הנכון כדברי ר\"ש דובנא שענין שני הבית\"ין הבאות זו אחר זו כענין מזכר עד   נקבה (במדבר ה' ג') כלו' זה וזה בשוה, וכן בגר ובאזרח הארץ (שמות י\"ב י\"ט), וכן למעלה ז' כ\"א ולמטה ד; אבל והנותר בבשר ובלחם (ויקרא ח' ל\"ב) אינו ענין לכאן, כי הב\"ית נקשרת עם פעל נותר.",
                "אשר תרמש האדמה: היל\"ל אשר ירמוש על האדמה, ונתחלפה המליצה כמו (למעלה א' כ') ישרצו המים שרץ נפש היה, כי באמת השרץ הוא השורץ, ולא המים, וכן כאלה נבלת עלה (ישעיה א' ל') והעלה הוא הנובל, וכן למטה (י\"ט) נפצה כל הארץ."
            ],
            [
                "כירק עשב: אין ענינו כירק עשב שהתרתי לאדם הראשון, כי לאדם לא הזכיר ירק עשב, אלא כל עשב זורע זרע; אלא טעמו כירק עשב הצומח מאליו ויד כל בו והוא מאכל גם לכל חית הארץ ולכל עוף השמים (למעלה א' ל'), כן נחתי לכם כל בעלי חיים."
            ],
            [
                "אך בשר בנפשו דמו: בנפשו שהוא דמו, כלו' בעוד בו דמו, והטעם שלא יאכלו בלא שחיטה [שהיא להוציא את הדם (מלשון שחט שענינו מיצוי], והשחיטה היא המיתה היותר קלה, וכל הריגה חוץ ממנה ושתהיה בלא הוצאת הדם, יש בה אכזריות וצער בעלי חיים]. כן נראה פשוטו של מקרא זה, ונכלל בו ג\"כ איסור אבר מן החי, ולאו בפירוש איתמר אלא מכללא איתמר, הואיל והאוכל אבר מן החי הוא אוכל הבהמה שיש בה נפשה ודמה, ועוד הואיל וצער בעל חיים אסור מן התורה; אמנם שיהיה עיקר הכתוב על אבר מן החי לא ייתכן, כי בשר ענינו בעל חיים שלם, לא חלק ממנו ואם כפירוש רש\"י היל\"ל הבשר בה\"א, או מבשר: [והנה כל משפטי השחיטה לשתי כוונות אלה הם מכוונים להוציא הדם ולמעט צער הבהמה]. ודעת בעל הטעמים נראה שאיננה כן, כי היה ראוי להטעים אך-בשר בתביר, והוא שם עליו זקף, ונראה שהיתה דעתו שהצווי לאסור הדם, ויהיה \"בנפשו\" כמו עם נפשו, וכטעם ולא תאכל הנפש עם הבשר (דברים י\"ב כ\"ג) או שיהיה לדעתו פירוש בנפשו דמו מה שהוא בנפשו (כמו דמו בנפשו הוא) מה שבו נפשו והוא דמו לא תאכלו, [ושלמה מיללער בקונטריס חשק שלמה אומר, כי אסר להם אכילת כל בעלי דם ולא התיר להם אלא כל רמש, כל בעלי מיץ לבן; וא\"כ מה טעם ומוראכם וחתכם יהיה על כל חית הארץ, וגו', ומה ענין נתתי לכם את כל אם לא נתן להם אלא הרמשים כקטנים? גם מליצת בנפשו דמו אין ענינה בשר בעל נפש ודם, ועוד מי הגיד לו שאין חיות הרמשים נקראת נפש אעפ\"י שאיננה דם אדום?]."
            ],
            [
                "ואך את דמכם לנפשותיכם: דמכם שהוא דם נפשותיכם שהנפש תלויה בו, אדרשהו לאסור הריגת האדם ולהוציא דם האברים שאין הנפש תלויה בו (רמב\"ן).",
                "מיד כל חיה אדרשנו: אני אנקום דמו מן החיה ואפיל אותה בידכם ותמיתוה, וכמו שפירש אח\"כ שופך דם האדם באדם דמו ישפך, ווה נאמר כדי לעשות ק\"ו לאדם השופך דם אחיו.",
                "מיד איש אחיו: כמו מאמר מוסגר ואינו אלא להוסיף כח ותוקף לענין הצווי, מיד האדם אדרוהו את נפש האדם, מיד האדם שהוא איש אחיו, איש כמוהו, ולא חמל עליו; ק\"ו מן החיה, אם מיד כל חיה אדרוש דם האדם, כל שכן מן האדם שהוא אחיו; וכמוהו ואיש אשר ינאף את אשת איש אשר ינאף את אשת רעהו (ויקרא כ' י') ועיין למעלה א' כז'. ורבותינו דרשו (בבא קמא צ\"א ע\"ב) בהורג את   עצמו,   דמכם מנפשותיכם אדרוש; והנה מלבד שאין כתוב מנפשותיכם אלא לנפשותיכם, הנה לא יהיה לו יחס וקשר עם מיד כל היה אדרשנו; ורנ\"ה וייזל הוציא הכתוב ממשמעו ופירש מיד כל חיה מיד הנשמה החיה לנצח, ולפי זה מה טעם כל? והיל\"ל מיד חיתכם אדרשנו."
            ],
            [
                "כי בצלם אלהים עשה את האדם: עיין למעלה א' כ\"ז . והנה התורה נותנת מעלה וכבוד לאדם, יהיה כל אומה שיהיה, וכן ר' עקיבא אמר (אבות פרק ג' משנה י\"ח): חביב אדם שנברא בצלם שנ' בצלם אלהים   עשה את האדם (וזה כולל האומות כולן), ואח\"כ אמר על ישראל בפרט: חביבין ישראל שנקראו בנים למקום: והנה הדבר ברור כי רציחת הנכרי אסורה גם מן התורה וגם מן המשנה, כי מעלת צלם אלהים איננה פרטית לישראל, אך היא כללית לכל האדם."
            ],
            [
                "שרצו: עיין למעלה ח' י\"ז: (ושרצו בארץ: נ\"ל לשון תנועה יתנועעו ויתפזרו בארץ.)"
            ],
            "",
            [
                "מקים את בריתי אתכם: ברית הפוך משורש בתר, ע\"ש הבתרים, שהיו רגילים לבתר לשנים בכריתת ברית (ר' יוסף זארק בספרו רב פעלים) ולפיכך הריבוי ממנו בריתות (בלשון חכמים כגון ברכות מ\"ח ע\"א), ואם היתה התי\"ו לשמוש היתה נשמטת בריבוי: וענין הברית איננו תמיד קשר אהבה גם לא תנאי, אלא כל הבטחה נקראת ברית."
            ],
            [
                "בעוף בבהמה: עיין למעלה ב'.",
                "מכל יוצאי התבה: צריך עיון טעם המ\"ם במלת מכל."
            ],
            "",
            [
                "זאת: כדבר הזה והוא מה שמזכיר אח\"כ את קשתי נתתי.",
                "אשר אני נותן: חוזר לאות."
            ],
            [
                "את קשתי: ידוע כי הקשת דבר טבעי, ויותר מזה ידוע כי אין האל צריך סימן שיזכירהו דבר (וראיתיה לזכור ברית עולם למטה ט\"ז), אלא להיות הקשת נראית לפרקים ובלא זמן קבוע חשבו הגוים הקדמונים שהיא שליח האל איריס והרבו בה הבלים, והתורה טיהרה הענין ממה שיש בו קילקול ופגם והזק, ותיקנה הדבר באופן שיהיה מועיל ולא מזיק. ונ\"ל ג\"כ כי קרוב הוא שהיו הקדמונים מנתשים ומעוננים בקשת לומר שהיא רומזת לדבר עתיד להיותה שליח האל, והתורה הרחיקה כל זה באמרה שאינה אלא סימן שלא יהיה עוד מבול, וכן מצאנו המשורר הקדמון הומירוס אומר כי הקשת סימן מלחמה או סערה, והנה התורה   האלהית מכזבת השיבושים האלה באמרה כי הקשת אות ברית שלום (קצת מזה מצאתי אח\"כ במעמר)."
            ],
            "",
            [
                "המים למבול: המים לא יתהפכו למבול, כטעם כל היה ל..., כמו ויהי לנחש, ויהי למטה (שמות ד' ג' ד'), והיו לדם (שם שם ט), כלו' לא יהיו בשיעור שיהיה מהם המבול."
            ],
            [
                "וראיתיה: הכוונה כשתראו אותה אל תדאגו שיבוא מבול, או אל תדאגו שמא תרמוז לשום דבר רע, אלא תהיה בעיניכם כאות ותחשבו שגם אני בראותי אותה אזכור את בריתי."
            ],
            "",
            [
                "ויהיו בני נח: אעפ\"י שהזכירם כבר, חוזר ומזכירם מפני שהוא בא לספר מאורע שנזכרו בו כולם; ופירש גם כן וחם הוא אבי כנען, כי הוא עתיד להזכיר את כנען."
            ],
            [
                "שלשה אלה בני נח ומאלה וגו': הזכיר זה לרמוז כי הברכה והקללה של אלו היא מתיחסת לכל האומות אשר יצאו מהם.",
                "נפצה כל הארץ: מליצה הפוכה כמו למעלה (ב') אשר תרמוש האדמה, והכוונה כי מאלו נולדו האומות אשר נפוצו בכל הארץ.",
                "נפצה: ענין הפזור נמצא הרבה בשורש פוץ, ומשם הפיצם ה' (למטה י\"א ט' ) ונ\"ל כי פוץ ופצץ שני שורשים בענין אהד, ויהיה נפצה נפעל מן הכפולים אלא שהוקל, כמו נבלה, (שם ז') שהוא במקום, נבלה, יזמי במקום יזמו (שם ו') וכיוצא בזה נפצו גוים (ישעיה ל\"ג ג'); ומן השורש והבנין הזה כי נפץ העם (ש\"א י\"ג י\"א) בשקל נסב."
            ],
            [
                "ויחל נח וגו': הוא החל לנטוע כרמים, כי הראשונים נטעו גפן, והוא החל לנטוע גפנים רבים שורות שורות, הנקרא כרם, כי ברצותו ביין לא נטע הגפן כשאר האילנות ועשה כרם (רמב\"ן), ועיין למעלה ה' כ\"ט; ואולי חש להזכיר זה, מפני שהיו הגוים עובדים אליל בכחוס שהיה אצלם אלהי היין, ורצה הכתוב להודיע כי אדם היה כשאר האדם (תלמידי מוהר\"ר יהודה אריה אוסימו); או מפני שהיו המצרים אומרים שהיין המצאת השטן; עיין למטה מ' י\"א; גם רצה ללמד הרעות הנמשכות מן היין, כי נח שהיה צדיק תמים בכל אנשי דורו, נולדו לו תקלות על ידי השכרות. ויחל: הפעיל משורש חלל."
            ],
            "",
            [
                "וירא חם... ויגר: זה היה חטאו, שלא כיסהו, אבל הגיד לאחיו דרך לעג; כי לולא שהיה מצחק באביו, היה משתתף עם שם ויפת לכסותו וגם הם היו משתפים אותו עמהם, וכיון שהגיד ולא כיסהו, אין זה אלא מלעיג ומקלה אביו (תלמידי מוהר\"ר משה כהן פורטו)."
            ],
            "",
            "",
            [
                "ויאמר ארור כנען: הכוונה לומר ארור חם, ולא רצה להזכיר הקללה על בנו, אלא על בן בנו (תלמידי אליעזר אברהם פואה) ומוהר\"ר י' א' אוסימו מוסיף כי אולי כנען היה חביב לאביו יותר משאר בניו להיותו בנו הצעיר, ושאולי ג\"כ לא רצה שיהיו כל בני חם וכל תולדותהם בכלל הקללה, ולכך הזכיר כנען.",
                "עבד עברים: הפחות שבעבדים, היותר ראוי לשם עבד בכל העבדים, ובהפך שיר השירים הנכבד שבשירים, היותר ראוי להיקרא שיר מכל בשירים, וכן קדש קדשים."
            ],
            [
                "ברוך ה' אלהי שם: הכוונה לומר, כי ה' יהיה אלהי שם ויהיה בעזרו תמיד, וזו ברכה שאין למעלה ממנה: והואיל והזכיר את השם אמר ברוך.",
                "עבר למו: לאחיו שאמר למעלה."
            ],
            [
                "יפת: הפעיל מן פתה והוא לשון ארמית, תרגום של ירהיב. (ותלמידי שמשון יינטילומו נב\"ת אומר כי מזה שורש פשה), וענין הרחבת גבול מושאל להורות כל מיני הצלחה כמו אם ברך תברכני והרבית את גבולי (ד\"ה א' ד' י'). כי ירחיב ה' אלהיך את גבולך (דברים י\"ב כ') ועיין שם פירוש רש\"י ופירושי, וכן כי עתה הרהיב ה' לנו (למטה כ\"ו כ\"ב).",
                "וישכן באהלי שם: האלהים הנזכר, כלו' תהיה השגחתו עליו: ודעת אחדים, כי יפת ישכן באהלי שם, והכוונה כי בני יפת כגון היוונים והרומאים עתידים לכבוש ממלכות בני שם שהם באסיאה; אך לפי זה תהיה זו קללה לשם וסיפור זה נכתב בתורה להרחיק את ישראל מחברת הכנענים, שהיו ישראל באים להתישב בארצם, והיו דרכיכם מקולקלים והיו צריכים להתרחק מהם."
            ]
        ],
        [
            [
                "ואלה תולדות: הבנים שהולידו. והנה השמות הנזכרים כאן (וכמו שהעירו חוקרים אחדים) רובם שמות אומות ויש מהם ג\"כ שהם ל' רבים, כגון לודים, ענמים להבים, נפתוחים, ומהם שמות היחס כגון היבוסי, האמורי, הגרגשי, ולפיכך אי אפשר לפרש שהכוונה בפרשה הזאת להודיע מי הוליד פלוני ופלוני, אלא להודיע ממי יצאו אומה פלונית ואומה פלונית, חוץ מנמרוד שהוא נזכר כאיש מיוחד, אלא שגם הוא לא נזכר כאן אלא ע\"ש שהיה ראש אומה וממלכה; ואנחנו לא נדע מה היתה קבלת האומות בענינים האלה ומה היו אמונותם הנשחתות, ולא נבין תועלת סיפור התולדות האלה בכל פרטיהם; אמנם ידענו בי רבים בין הקדמונים היו אומרים כי אבותיהם נולדו מן אדמתם במעשה נס של אליל פלוני ופלוני או שנולדו מן האלילים עצמם; והנה כוונת התורה כאן להכחיש ההבלים ההמה ולקבוע האמונה הישרה, כי כולנו בני איש אהד אנחנו, וכולנו מעשה אל אחד."
            ],
            [
                "גמר: אומרים שהיא אומה הנקראת בימי קדם קיסריים, יושבי חצי אי קרים והערביים קוראים להם בחלוף אותיות קרם, ומזה קרים, וקוראים \"בחר אלקרם \" לים השחור: והעם הזה נזכר ביחזק' (ל\"ח ו') עם גוג ומגוג;",
                "מגוג: אומרים (וכן פלאויוס) שהם סקיתים, ועיין יחזקאל ל\"ח ול\"ט.",
                "תובל ומשך: מצאנו ביחזקאל (כ\"ז י\"ג) יון תובל משך ונזכרו ג\"כ ביחזקאל (ל\"ח ב') אצל גוג."
            ],
            [
                "אשכנז: לא נזכר אלא בירמיה (נ\"א כ\"ז) ממלכות אררט מני ואשכנז, ונראה שהיא אומה בארמיניאה.",
                "ריפת: בדברי הימים א', א' ו' כתוב דיפת בדל\"ת.",
                "תוגרמה: נזכר ביחזקאל (כ\"ז י\"ד ול\"ח ו')."
            ],
            [
                "אלישה: נזכר שם זה ביחזקאל כ\"ז ז'.",
                "תרשיש: מפורסם בימי קדם ושם זה נזכר הרבה במקרא:",
                "כתים: בספר ההשמונאים כתוב כי אלכסנדר בא מארץ כתים, ואחר זמן כללו בשם זה גם שאר ארצות יווה",
                "ודודנים: בד\"ה א' א' ז' ובספר הכותים ובתרגום אלכסנדרי כתוב רודנים ברי\"ש, ואם הוא בדלת אומרים שהוא דודונה בארץ יוון. ודעתי נוטה לומר כי לא דודנים ולא רודנים הוא ועיקר השם הזה אינו אלא דרדנים, (כמו שהוא בתרגום ירושלמי המיוחס ליונתן), ולהקל על הלשון היו אומרים דודנים או רודנים, (וכיוצא בזה לדעתי מף ונף עיקרם מנף, וכן דעואל ורעואל במדבר א' י\"ד ; ב' י\"ד. עיקרם דרעואל); והנה דרדניה היא מדינת טרויה. וזה אחד מהדברים שגנב ממני החכם גזניוס ע\"ה, כי בספרו Thesaurus   ערך דדן עמוד 322) כתב כי לדעתו הנוסח הנכון הוא רדנים בר\"יש והם אנשי רודוס, ואחר שנדפס ישעיה של ראזנמילר עם הערותי בראשו, ושם (עמוד 11) כתובה מהשבתי זאת, או גזניוס בספרו   M onomenta Phoenicia עמוד 432 כתב כי אין ספק אצלו כי הכוונה על הדרדנים אנשי טרויה."
            ],
            [
                "מאלה נפרדו איי הגוים: אמר זה אצל בני יפת, מפני שהיו זרים ובלתי ידועים לישראל יותר מבני חם ושם, והודיע כאן כי הם היושבים באירופה מעבר לים, וזה לדעתי טעם איי הגוים, כי שם אי מורה מחוז שבתוך הים או שעל שפת הים; ומצינו שם איים שגור הרבה להורות על הארצות הרחוקות אשר מעבר לים, כמו והגידו באיים ממרתק (ירמיה ל\"א י'), שמעו איים אלי והקשיבו לאמים מרחוק (ישעיה מ\"ט א'), תרשיש פול ולוד מושכי קשת תובל ויון האיים הרתוקים (שם ס\"ו י\"ט) ואיי הגוים הוא כמו גויי האיים, כמו ירק עשב (למעלה ט' ג') ולהט החרב (למעלה ג' כ\"ד)",
                "למשפחותם בגויהם: למשפחותם אשר בגוייהם, כי כל גוי כולל משפחות ושבטים שונים; או בגוייהם ענינו בארצות מושבם; כי שם גוי נגזר מן גיא, ועקר הוראתו מחוז מיושב, עיין \"בכורי העתים\" תקפ\"ז עמוד קע\"ד."
            ],
            "",
            [
                "סבא: נזכרת בישעיה (מ\"ג ג') נתתי כפרך מצרים כוש וסבא תחתיך וכן (שם מ\"ה י\"ד) יגיע מצרים וסחר כוש וסבאים אנשי מדה, ובתהלים (ע\"ב\") מלכי שבא וסבא.",
                "סבתא: בתרגום ירושלמי המיוחס ליונתן סמדאי.",
                "רעמה: ביחזקאל (כ\"ז כ\"ב) רוכלי שבא ורעמה המה רכליך בראש כל בשם ובכל אבן יקרה וזהב.",
                "סבתה: בתרגום ירושלמי המיוחס ליונתן מתורגם זנגאי.",
                "שבא: נזכר גם למטה (פסוק כ\"ח) בין בני יקטן, ויש עוד שבא אחר מבני קטורה (למטה כ\"ה ג').",
                "דן: נוכרה   ביחזקאל (כ\"ז ט\"ו), ויש עוד דדן   מבני   קטורה."
            ],
            [
                "להיות גבור בארץ: להיות מפורסם בגבורתו, ועי\"כ הביא בני אדם תחת ממשלתו; יש סובר כי נמרד הוא בל המלך הראשון לאשור, וקרוב הדבר שלכך נזכר כאן, מפני שעשו אותו ע\"ז; ומצאנו ארץ אשור נקראת (מיכה ה' ה') ארץ נמרוד, גם מגדל בבל נקרא עד היום על שם נמרד ברז נמרד, ובאותו מגדל או היכל היה עיקר עבודת בל; ויש אומרים (פסחים צ\"ד ע\"ב), שנקרא נמרד על שהמריד את העולם בקב\"ה, אמנם אין נראה מסיפור התורה שעשה עצמו ע\"ז בחייו, רק שעשה לו מלוכה ביד חזקה, ואולי העמים שהיו תחת ידו קראו לו בל כלו' בעל ואדון, ואשר לא היו תחת ידו קראוהו מורד (ויש אומרים כי נמרד נגזר מן נמר). ולהיות בל ע\"ז מפורסמת מאד, הודיעה התורה שלא היה אלא גבור ציד:"
            ],
            [
                "הוא היה גבור ציד: ידוע כי בימי קדם היו חיות השדה פושטות בארץ למיעוט היישוב, והיו הגבורים הורגי החיות נכבדים מאד לרוב תועלתם, כגון הירקוליס ואחרים.",
                "גבור ציד: גבור סמוך וציד שם דבר, כמו גבורי מלחמה (דה\"י ב' י\"ג ג'), אנשי אמת (שמות י\"ח כ\"א).",
                "לפני ה': בכל העולם, שגם האל לא היה רואה בארץ גבור ציד ממנו ( רמב\"ן).",
                "על כן יאמר: כך היה משל הדיוט כשהיו רוצים להלל איש גבור היו אומרים דרך גוזמא שהוא כנמרד."
            ],
            [
                "ותהי ראשית ממלכתו וגוי: נראה שהוא בנה את הערים האלה כמו שאמר אח\"כ שבנה את נינוה וכו'.",
                "שנער: הארץ שסביבות בבל, ולא נדע עד היכן נמשכה."
            ],
            [
                "מן הארץ ההוא יצא אשור: הנכון כדברי רמב\"ן ולפניו התרגום המיוחס ליונתן ואחריו רמבמ\"ן ור ' שלמה דובנא כי נמרד יצא משם והלך לאשור. וארץ אשור היתה נקראת בפרט המדינה, אשר בה עיר נינוה, ולפעמים נכללו בשם אשור כל ארצות ממלכת מלכי אשור, ולפעמים נקראה מלכות בבל אשור, כשנפלה מלכות אשור ביד מלכי בבל, וכשנפלה בבל ביד פרס ומדי נקרא דריוש מלך פרס בשם מלך אשור (עזרא ו' כ\"ב).",
                "נינוה: היא עתה נחרבת, ואצלה עתה עיר מוסול. אבל מה שרצה ר' שלמה דובנא להסתייע מתרגום אנקלוס אינו אלא טעות, כי הה\"א בסוף תיבה במקום למ\"ד בתחילתה אינה נוהגת בלשון ארמית. ותרגום אשורה (למטה כ\"ה י\"ח) הוא לאתור, אבל אתוראה הוא שם היחס (אשורי) כמו בבלאה, פרסאה, מערבאה, וכן עד מה אשור תשבך (במדבר כ\"ד כ\"ב) תרגומו אתוראה ישבינך.",
                "רחובות עיר: כך היה שמה, והוסיפו מלת עיר, כי שם רחובות לא ייראה ממנו שהוא שם עיר.",
                "יצא אשור: אל אשור, כמו בצאתי שער עלי קרת (איוב כ\"ט ז'), ויצא חצר אדר (במדבר ל\"ד ד'), ויצא נחל מצרים (יהושע ט\"ו ד') ויצא יבנאל (שם שם י\"א), ויצא הירדן (שם ט\"ז ז'), ויצא עין שמש (שם י\"ח י\"ז), וכן בשורש בוא, ויבא ירושלים (מלכים א' ג' ט\"ו) ויביאהו בבל (מלכים ב' כ\"ה ז'), וזולתם רבים."
            ],
            "",
            [
                "את לודים וגו': שמות אומות בלתי ידועות היום, ואפשר שלא היו אלא משפחות מאומת מצרים."
            ],
            [
                "פתרוסים: יושבי פתרוס ישעיה י\"א י\"א, ירמיה מ\"ד א' וט\"ו.",
                "אשר יצאו משם פלשתים: לפי הטעמים יצאו פלשתים מפתרוסים ומכסלוחים יחדו, לא מכסלוחים לבדם, ועל כל פנים לא יצאו מכסלוחים לבדם, כי גם מכפתורים יצאו, ככתוב את פלשתים שארית אי כפתור (ירמיה מ\"ז ד'), ופלשתים מכפתור (עמוס ט' ז') וכתוב והעוים היושבים בחצרים עד עזה כפתורים היוצאים מכפתור השמידום וישבו תחתם (דברים ב' כ\"ג), ומן הפסוק האחרון הזה נראה כי לא כל הפלשתים, אלא קצתם, יצאו מכפתור, ושאריתם ייתכן שהם מן הפתרוסים והכסלוחים.",
                "ואת כפתורים: גם את אלה ילד מצרים. והנה רצה הקב\"ה להודיע לישראל כי הפלשתים שהיו הם הולכים לשכון אצלם הם מבני מצרים, כדי שיתרחקו מהם ומדרכיהם, כי אין ספק שהיו ישראל שבימי משה שונאים את המצרים שהשתעבדו בהם. כפתור כנראה האי כרתים."
            ],
            [
                "צידון: שם עיר ידועה.",
                "ואת חת: יושבי חברון."
            ],
            [
                "היבוסי: יושבי ירושלים."
            ],
            [
                "ואת הערקי ואת הסיני: שם משפחות מבני כנען.",
                "החמתי: עיר חמת נמצאת עד היום בארם אצל נהר אורונטס והיוונים קראו לה אפיפניה.",
                "ואחר נפוצו משפחות הכנעני: נתרבו ונתיישבו בארצות אחרות, ונראין דברי נתיבות השלום, כי מה שכתוב אח\"כ ויהי גבול הכנעני מצדון וגו' הם גבולי כנען מימי קדם, אבל בימי משה כבר נפצו משפחותם ונתפשטו הרבה והלאה לגבולים האלה, כפי מה שנתבארו גבולות ארץ כנען בפרשת מסעי."
            ],
            "",
            [
                "באכה: הכ\"ף לכנוי, כאדם מדבר עם חברו (רש\"י ורד\"ק), וענין המליצה הזאת כענין דרך או מצד."
            ],
            [
                "בגויהם: עין למעלה י' ה' ."
            ],
            [
                "ולשם ילד נם הוא: אמר לשון זה בשם לפי שהזכירו באחרונה (רמב\"ן) כדי שלא נחשוב שלא היה נכבד כאחיו, או שלא היה מרובה באוכלוסין כמוהם. ולפי שאיחר אותו הוסיף בשבחו כי הוא אבי כל בני עבר וגו'",
                "אבי כל בני עבר: הנכון כדעת רש\"י ורמב\"ן שהטעם אנשי עבר הנהר, כלו' השוכנים למזרחו של פרת, כטעם בעבר הנהר ישבו אבותיכם מעולם תרח אבי אברהם (יהושע כ\"ד ב'), וענו אשור וענו עבר (במדבר כ\"ד כ\"ד), בעברי נהר במלך אשור (ישעיה ז' כ') והם אנשי אשור ובבל ואנשי ארם נהרים, שהיו גוים עצומים וממלכות גדולות. ואברהם שבא מארם נקרא העברי (למטה י\"ד י\"ג), וכשנתרבה זרעו נקראו בני המשפחה כולם עברים; ואם אולי גם אחרים באו מהארצות ההן לארץ כנען והולידו שם בנים, לא נקראו עברים, כי התערבו עם גויי הארץ, ולא נשארו אומה נבדלת כמו שנשארו בני ישראל. והדבר מובן מאליו כי השמות האלה \"עבר הנהר\" ו\"עברים\" נולדו בארץ כנען אשר היא בעבר המערבי לנהר פרת, והעמים היושבים בעבר המזרחי עיקר שמם היה ארמים אשורים בבלים, לא עברים, ורק כשהיה אחד מהם יוצא מארצו ועובר את הנהר, היו הכנענים קוראים לו עברי; וכן ארצות ארם נהרים ואשור היו נקראות רק בארץ כנען בשם עבר הנהר, וכן מה שכתוב כאן אבי כל בני עבר הוא לפי מה שנקראו הארצות ההן בפי אנשי כנען ואח\"כ בפי בני ישראל המדברים שפת כנען. והפך מזה בעזרא ונחמיה מצינו ארץ ישראל וסביבותיה נקראות עבר הנהר או עבר נהרא (עזרא ה ל\"ו; נחמיה ב' ז' ט'; ג, ז'; עזרא ד ט\"ז), כי כן היו מעבר לנהר ליושבי אשור ובבל. וכן בפסוק כי הוא רודה בכל עבר הנהר (מלכים א' ה' ד') הכוונה על א\"י והממלכות אשר סביבותיה, וזה מפני כי ס' מלכים שבידנו (שהוא קצור מס' ד\"ה למלכי יהודה וישראל שנאבד) נעשה בגלות בבל (אדר תרכ\"א). אחי יפת הגדול: הגדול כנוי ליפת, והנה כבר ידענו כי שם ויפת אחים, והנכון כפי רש\"י כי כאן הכוונה במלת \"את\" שוה, כמו שמעון ולוי אחים (למטה מ\"ט ה'), אח הייתי לתנים (איוב ל' כ\"ט), אח הוא לבעל משחית (משלי י\"ח ט'), והטעם שהיה נכבד כיפת שהיה הגדול; וכל זה אמנם להבזות את חם שיצאו ממנו מצרים וכנען. ארפכשד: זה שם ארם, כי נזכרו תולדותיו למטה, אך על שמו נקראה אחת ממדינות אשור.",
                "ארם: שתי ארצות נקראו כן, האחת היא סוריה והיא ארם דמשק, והיו בה בימי דוד ממלכות שונות, ארם צובה, ארם בית רחב, ארם מעכה, וחמת; והשנית היא ארם נהרים או פדן ארם שבין פרת וחדקל."
            ],
            "",
            "",
            [
                "עבר: דעת אחדים, כי היהודים קראו לו שם זה על שם שממנו יצאו העברים; ואני אומר כי מעולם לא מצאנו שיהיו ישראל מיחסים עצמם לעבר, אלא לאברהם ליצחק ויעקב, והנכון בטעם שם עברים מה שכתבתי למעלה (כ\"א), וטעם שם עבר לאיש זה   לא   ידענוהו."
            ],
            [
                "נפלגה הארץ: נתבלבלו הלשונות.",
                "יקטן: הוא נזכר עדיין אצל הערבים יושבי תימן והם מתיחסים לו."
            ],
            [
                "את אלמודד: דעת גזניוס כי הוא מורד שלפי דברי הערבים בספור יחוסיהם היה מגזע יקטן, ויש משפחה ממשפחות הערבים יושבי תימן הנקראת על שמו בני מראד; והנה מלבד חלוף הדל\"ת ברי\"ש, קשה לי בזה שיהיה סימן הידיעה (אל בערבית בה\"א הידיעה בעברית) בשם אדם, והנכון שאותיות אל גם הם מן השורש, ושאין כאן טעות בכתיבת השם, ואנחנו לא נדע, מי הם יוצאי אלמודד, כאשר לא נדע כמה אומות אחרות.",
                "הצרמות: שם מחוז בערב והיא ארץ מור ולבונה."
            ],
            [
                "אוזל: שם עיר גדולה ואם בערב המבורכת תימן ושמה עתה שנעא.",
                "שבא: עם מפורסם אצל הקדמונים בערב המבורכת ונזכר הרבה במקרא."
            ],
            "",
            [
                "אופיר: שם מחוז בדרום ערב, והוא אופיר שהיו הולכות שם אניות שלמה"
            ],
            [
                "ויהי מושבם וגו': נראין דברי מיכאעליס (שלא כדעת בעל הטעמים) שהטעם ויהי מושבם הר הקדם, ממשא באכה ספרה. וכן היא ג\"כ דעת רש\"י, שכתב (י\"א ב') בנסעם מקדם שהיו יושבים שם כדכתיב למעלה ויהי מושבם וגו' הר הקדם. הר הקדם: ארץ הרים נקראת הר, כמו ההר הטוב הזה והלבנון (דברים ג' כ\"ה) הר האמרי (שם א' ז'), וכן בעובדיה (א' ט') הר עשו, והנה אומר כי היה מושב בני יקטן בארץ הנקראת הר הקדם, כי כן רוב חלק ערב אשר ישבו בה בני יקטן היא ארץ הרים."
            ]
        ],
        [
            [
                "שפה אחת ודברים אחדים: דעת אחדים, שאין הכוונה אלא הסכמה ועצה אחת, כענין פה אחד (דברי הימים ב' י\"ח י\"ב) וקול אחד (שמות כ\"ד ג') אך מה שכתוב למטה אשר לא ישמעו איש שפת רעהו מוכיח שהענין כפשוטו שהיו כולם מדברים לשון אתת.",
                "דברים: אין ענינו מלים סתם, כי לא נמצא בשום מקום דבר ודברים על חמריות המלים, אלא להוראת דיבור ומאמר, ונ\"ל כי \"שפה\" כולל השורשים וחיבורם עם הכנויים, ובנין הפעלים בבניניהם וזמניהם, ו\"דברים\" כולל שימושי השרשים להוראות מושאלות, והם דרכי הדיבור המתחדשים בכל מדינה ובכל דור, זבלי שתשתנה הלשון, ואינם תלויים בחומר המלים, אבל במכוון בהן. \"חרה אפו\" לפי הלשון והשפה ענינו נתחמם חוטמו, ואח\"כ הושאל להורות על הקצף והחימה. וזה וכיוצא בו אעפ\"י שאיננו מאמר שלם, הוא מה שנקרא כאן דברים, והנה מה שתירגם רמבמ\"ן \" רעדענסארטען \" שמשמעותו: ביטויי לשון הוא מסכים עם מה שפירשתי, אבל המבאר ביאר כוונתו באופן אחר. ויוסף ירא אומר כי ב\"שפה אחת\" הכוונה על שווי הלשון, וב\"דברים אחדים\" הכוונה על שווי הדיבורים כלומר שווי ההסכמה והעצה; ונ\"ל שאם היה הכתוב הזה כולל שני ענינים נבדלים כל כך זה מזה, היה לו לפרש יותר, ולפחות היל\"ל ויהיו דבריהם אחדים, אבל ויהי כל הארץ שפה אחת ודברים אחדים, בלי פועל אחר שמפסיק ביניהם, מורה שהכוונה שני דברים קרובים זה לזה וכעין שמות נרדפים."
            ],
            [
                "מקדם: מארצות המזרה כלומר מהרי אררט שנחה שם התבה אחר המבול."
            ],
            [
                "נלבנה: פועל נגזר מן לבנה, ולבנה אולי מן לאבן, שעומד במקום אבן, וידוע לפי עדות הסופרים הקדמונים כי חומות בבל היו של לבנים, וזה מפני שאין שם הרים ואבנים.",
                "והחמר: הוא אספלטוס מין ביטומן הנמצא לרוב בבבל, וכבר העידו סופרים קדמונים כי הכתלים המדובקים בחמר הם חזקים יותר מן הברזל."
            ],
            [
                "וראשו בשמים: דרך הפלגה כמו ערים גדולות ובצורות בשמים (דברים א' כ\"ח).",
                "ונעשה לנו שם: הבאים אחרינו יהללו אותנו על המעשה הגדול הזה, או העיר עם המגדל הם עצמם שם, כלומר דבר מצויין ומפורסם, ואולי ככה ויעש דוד שם בשובו מהכותו את ארם (שמואל ב' ח' י\"ג), ואולי ככה וקברו בל עם הארץ והיה להם לשם (יחזקאל ל\"ט י\"ג) קבורת המון גוג תהיה דבר מצויין ומפורסם. ",
                "פן נפוץ וגו': דבק עם נבנה לנו עיר ומגדל, כי העיר והמגדל יהיו להם למרכז, אליו יתקבצו ולא יתפזרו על פני כל הארץ."
            ],
            "",
            [
                "הן עם אחד: הנה הם עם אחד וחברה אחת בעלי עצה אחת.",
                "יזמו: עתיד משורש זמם, והיה משפטו יזמו, אלא שהוקל כמו ונבלה."
            ],
            [
                "ונבלה: משורש בלל, והיה משפטו ונבלה, אלא שהוקל, כמו שהוקלו מלות ונבקה רוח מצרים (ישעיה י\"ט ג') ורחבה ונסבה (יחזקאל מ\"א ז'), אלא כי ונבקה ונסבה הם מבנין נפעל, ונבלה בנין הקל."
            ],
            "",
            [
                "בבל: משפטו בלבל, וכן בלשון ארמית שושלתא במקום שלשלתא ואחרים כמוהו. ועיין דקדוקי סימן רפ\"ד; והסיפור הזה נמצא ממנו זכרון אצל הגוים הקדמונים."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                "על פני תרח: בתיי תרת, שמת ואביו רואה, כמו על פני אהרן אביהם (במדבר ג' ד') (נתיבות השלום). נ\"ל כי כשירצה בעל לה\"ק לומר כי פלוני ראה כשנעשה דבר פלוני, אומרים שנעשה לעיניו (במדבר י\"ט ה'), או לפניו כמו ועשיתם לפני פרעה (שמות ד' כ\"א ), או נגדו כמו נגד כל עמך אעשה נפלאות (שם ל\"ד י'), ואין אומרים על פניו, אלא כשהדבר גורם צער ונזק או כעס למי שרואה אותו, כמו כאן שהאב מצטער בראותו מיתת בנו, וכן על פני אהרן אביהם (במדבר ג' ד'), שאינו דבק עם ויכהן אלעזר ואיתמר אלא עם וימת נדב ואביהוא (כפירוש הרמב\"ן) וכן לא יוכל לבכר את בן האהובה על פני בן השנואה (דברים כ\"א ט\"ז), ר\"ל באופן שיהיה בן השנואה מפסיד וניזוק, וכן על פני כל אחיו ישכון (בראשית ט\"ז י\"ב) על פני כל אחיו נפל (שם כ\"ה י\"ח) הכוונה שנתיישב במקום שבתר לו גם נגד רצון אחרים ועל חמתם, ואיש לא עמד בפניו, וכן לא יהיה לך אלהים אחרים על פני (שמות כ' ג'), כאלו אמר על אפי ועל חמתי, וכן אם לא על פניך יברכך (איוב ב' ה') הכוונה על אפיך ועל המתך, וכן על פניכם אם אכזב (שם ו' כ\"ח) הכוונה על אפכם ועל חמתכם תראו שאין אני מכזב ושהאמת אתי, וכן מי יגיד על פניו דרכו (שם כ\"א ל\"א) מי יש יוכיחהו על מעשיו הרעים ולא יירא מחרון אפו?",
                "באור כשדים: נ\"ל כי אור כשדים לא היתה בבבל, אלא על שם מאורע בלתי נודע לנו נקראה על שם הכשדים והיא בארם נהרים, שהוא עבר הנהר, וכמו שכתוב ביהושע (כ\"ד ב') בעבר הנהר ישבו אבותיכם מעולם, וכן ידוע שאם היה אברהם בארץ כשדים, לא היה צריך לעבור דרך הרן כדי לבוא לארץ כנען. ולפי זה אין אנו צריכים להרבות מסעות אברהם כדעת רמב\"ן ונתיבות השלום."
            ],
            [
                "ואבי יסכה: נראה שהיתה מפורסמת וידועה לישראל והוא על דרך אבי כל בני עבר (למעלה י' כ\"א) ורז\"ל אמרו (מגלה י\"ד ע\"א) שהיא שרה, ואמרו זה שלא להכזיב את אברהם שאמר (למטה כ' י\"ב) וגם אמנה אחתי בת אבי היא, ומצאנו שבני בנים נקראים בנים, ופירוש בת אבי בת בנו של אבי. גם היה רחוק בעיניהם שיהיה אברהם לוקה אחותו מן האב, לפיכך עשו אותה בת אחיו; אך אם כדבריהם ואם היו הלכות אישות בימי אברהם שוות לאותן שנצטוינו בתורה, מה לו להוסיף אך לא בת אמי? והלא בת האח היא מותרת בלי שום חילוק אם הוא אח מצד האב בלבד או גם מצד האם. ואולי ייתכן לומר כי גם יסכה היתה אשת נחור, ונשא נחור שתי אחיות כיעקב, והכתוב אמר ושם אשת נחור מלכה, כי היא העיקר, שממנה יצאו רבקה ולבן ורחל ולאה."
            ],
            [
                "ותהי שרי עקרה: הקדים זה מפני שהוא עתיד לומר ואעשך לגוי גדול.",
                "ותהי שרי עקרה אין לה ולד: מפני שהוא אומר אח\"כ כי תרח לקח עמו גם לוט בן הרן, הקדים ואמר כי לא לקה עמו בני אברהם, כי אשתו היתה עקרה ולא היה לה שום ילד. ודעת דון יצחק כי תרח יצא מארצו מפני שראה כי הרן מת ואברם לא היה מוליד, וחשב אולי בשינוי מקום יהיה לו שינוי מזל.",
                "עקרה איו לה ולד: היתה נחשבת עקרה מפני שעדיין לא ילדה, ואינם שני דברים, ורמבמ\"ן תירגם כאילו כתוב ואין, והוא שיבוש. ומה שכתוב בשופטים (י\"ג ב') ואשתו עקרה ולא ילדה, הוי\"ו היא דרך פירוש (עיין למטה י\"ג ח') ואשתו היתה עקרה, כלו' עדיין לא ילדה."
            ],
            [
                "ויצאו אתם: אתו היל\"ל, ונ\"ל אתם עם נחור ומלכה (ואולי גם יסכה) הנזכרים למעלה, כי כן מצאנו אח\"כ משפחת נחור בחרן; והכותים, מפני שלא מצאו כאן זכרון נתור, הגיהו: ואת שרי ואת מלכה כלותיו אשות אברהם ונתור בניה ובאמרם אשות ולא נשי נחלתה חרפתם, שהיא תוספת אנשים בוערים, כי אשות איננו נמצא בכל המקרא רק ביחזקאל כ\"ג מ\"ד וחסר וי\"ו ונ\"ל שראוי לקרות אשת.",
                "ללכת ארצה כנען: נ\"ל כי לא היה זה במצוות ה', כי לא היה תרח עובד ה' (ואם היה זה במצוות ה' לא היו תרח ונחור מתעכבים בחרן) אמנם יצא תרם מארצו לסיבה מן הסיבות, והתעורר ללכת ארצה כנען, ולא קיים עצתו וישב בחרן, וה ' ציוה לאברהם, שייפרד מבית אביו וילך הוא לבדו.",
                "חרן: עיר בארם נהרים."
            ],
            [
                "ויהיו ימי תרח וגו': השלים ענין תרח כדי להתחיל אח\"כ עניני אברהם, אעפ\"י שמיתת תרח לא היתה אלא ששים שנה אחרי צאת אברהם מחרן."
            ]
        ],
        [
            [
                "ויאמר ה' אל אברם: כשהיה בחרן, כמפורש למטה (פסוק ד') \"בצאתו מחרן\".",
                "מארצך: אעפ\"י שלא היתה חרן ארץ מולדתו, הנה היא מארם נהרים, וגם אור כשדים היתה בארם נהרים. וממולדתך: אין ענין מולדת כענין ארץ מולדת, אלא מולדת ענין משפחה ואומה, כמו באבדן מולדתי (אסתר ח' ו') את עמה ואת מולדתה (שם ב' י'), שאול שאל האיש לנו ולמולדתנו (למטה מ\"ג).",
                "ומבית אביך: מולדתך כולל יותר מבית אביך, והנה אמר לו שיעזוב לא לבד את אומתו ואת קרוביו הרחוקים, אלא גם בית אביו שהם שאר בשרו; וזה על דרך את בנך את יחידך אשר אהבת (למטה כ\"כ ב') להגדיל זכותו.",
                "אשר אראך: אין ספק, כי פירש לו שילך לארץ כנען, וטעם אשר אראך כדעת ראב\"ע, שאראך לתתה לך, ככתוב (למטה י\"ג ט\"ו) כי את כל הארץ אשר אתה רואה לך אתננה."
            ],
            [
                "ואגדלה שמך: ברכתך והצלחתך תהיה כל כך גדולה ומפורסמת בעולם, שעל ידה יהיה שמך גדול ומפורסם.",
                "והיה: באופן שתהיה, כמו ויתפלל בעדך וחיה (שם כ' ז').",
                "והיה ברכה: אתה תהיה הברכה אשר יתברכו בך לאמר ישימך אלהים כאברהם, ואח\"כ הוסיף כי כל משפחות האדמה יתברכו בו, לא אנשי ארצו בלבד ( רמב\"ן). וכן ברכה בקרב הארץ (ישעיה י\"ט כ\"ד), והיה כאשר הייתם קללה בגוים כן אושיע אתכם והייתם ברכה (זכריה ח' י\"ג), וכן ולקח מהם קללה לאמר ישימך ה' כצדקיהו וכאחאב (ירמיה כ\"ט כ\"ב), וכן כי תשיתהו ברכות לעד (תהלים כ\"א ז'). ואולי טעם והיה ברכה שבני אדם יברכוך, כי כן המנהג לברך את המצליחים, וכן מצינו באברהם כשהיכה את אמרפל בא אליו מלכי צדק ויברכהו ויאמר ברוך אברם לאל עליון (בראשית י\"ד י\"ט) וכן דוד שלח את אנשיו לברך את נבל בשעת שמחתו והצלחתו בגזת צאנו (שמואל א' כ\"ה י\"ד), וכן מלך חמת שלח לברך את דוד כשהיכה את הדדעזר (שמואל ב' ח' י'), וכן העוברים הרואים בעל השדה קוצר את קצירו היו אומרים לו ולאנשיו ברכת ה' אליכם ברכנו אתכם בשם ה' (תהלים קכ\"ט ח'), וזה ג\"כ טעם באשרי כי אשרוני בנות (בראשית ל' י\"ג) וכן כל גוים יאשרוהו (תהלים ע\"ב י\"ז) גם מה שכתוב (זכריה ח' י\"ג) והיה כאשר הייתם קללה בגוים וגו' כן אושיע אתכם והייתם ברכה, איננו אלא כמשמעו, כשהייתם בגלות היו מקללים אתכם, וכאשר תוושעו יברכו אתכם, וכן להיות לשמה ולקללה (מלכים ב' כ\"ב י\"ט), לשנינה ולקללה (ירמיה כ\"ד ט') לשרקה ולקללה (שם ב\"ה י\"ח) וזולתם בירמיה, כולם כמשמעם, רק ולקח מהם קללה (שם כ\"ט כ\"ב) הוא ענין אחד, כי לא אמר והיו קללה. והנה אחר שאמר שלרוב הצלחתו יברכוהו הוסיף ואמר ואברכה מברכיך, ואם אולי יימצא איש בליעל, שלא יברכך אבל יקנא בך ויקללך, או מקללך אאר."
            ],
            [
                "ונברכו בך: הנכון כפירוש רש\"י שהכוונה כמו בך יברך ישראל לאמור ישימך אלהים כאפרים וכמנשה (בראשית מ\"ח כ'), ואחרים פירשו כתרגומו בדילך. כי על ידו ועל יד זרעו ישובו לאמונת הייחוד. והנה ונברכו ענינו כמו- והתברכו כי הנפעל מתחילתו אינו אלא התפעל בלתי דגוש, כמו בנין אתפעל בארמית, כמו השמר לך שענינו שמור עצמך, וכבר התקומם האפודי בספרו מעשה אפוד נגד החושבים שעקר הוראת הנפעל היא להורות על קבלת הפעולה."
            ],
            "",
            [
                "ואת הנפש אשר עשו: העבדים שקנו, כמו עשה את כל הכבוד הזה (בראשית לא' א') (רש\"י)."
            ],
            [
                "עד מקום שכם: עיר שכם היא יושבת בטבור א\"י, ולולא שבהר דוד בירושלים להיותה בנחלת מטה יהודה וגם היתה חביבה עליו, כי היתה עיר בצורה ולא נכבשה עד ימיו והוא כבש אותה, היתה שכם או שילה עיר הממלכה; לפיכך כשהגיע אברהם לשם, אמר לו לזרעך אתן את הארץ הזאת (בני בכורי ע\"ה). ואולי לו היה מושב המלך ובית המקדש בשכם או שילה, לא היו \" השבטים מורדים בבית דוד.",
                "אלון מורה: אלון הוא עץ העומד דורות הרבה, והוא אצל בני קדם נזכר בסימני המקומות כמו ההרים והנהרות, ומורה אולי היה שם אדם באיזה זמן, ואיננו ממרא, ומה שאמר מקום שכם אולי כי עדיין לא נבנתה שכם.",
                "והכנעני אז בארץ: מפני שהוא בא לומר אח\"כ לזרעך אתן את הארץ הזאת, הקדים להודיע לישראל כי גם בימי אברהם היתה הארץ ההיא ביד כנען, שלא יחשבו שאולי בימים ההם היתה ביד אומה אחרת רעה וחטאה ושהוריש האומה ההיא ונתן ארצה לכנעני, וא\"כ יקשה לקחתה מידם, כי ירושה להם נתנה ה'; לכך הקדים והודיעם כי כשהבטיח ה' לאברהם ירושת הארץ כבר היתה ביד הכנעני."
            ],
            "",
            [
                "ויעתק: עתק בקל ענינו נעקר ממקום למקום, כמו ויעתק צור ממקומו (איוב י\"ד י\"ח) ומזה עתיקי משדים (ישעיה כ\"ח ט'), ובהפעיל ענינו עקירת יתדות האוהל ללכת ממקום למקום, ויפה כתב רש\"י ויעתק משם אוהלו. והושאל אח\"כ להעתקת ספר מספר אחר כאילו הסופר עוקר הכתיבה ממקומה ונותנה במקום אחר; וכן שורש נסה (אחיו של נסע, שענינו ג\"כ עקירת היתדות ונסיעה ממקום למקום) ענינו עקירה, כמו בית גאים יסח ה' (משלי ט\"ו כ\"ה). והושאל בלשון ערבית להורות העתקת ספר ומזה אצלנו נוסח ענינו העתקה. ודע כי הפרש גדול יש בין נוסחא וגירסא, כי נוסחא היא מתחילתה ספר נעתק מספר, אבל גירסא היא למוד וקריאה בעל פה, כי בימי חכמי המשנה והתלמוד היו המשנה והתלמוד כולם נזכרים ונלמדים על פה, וזהו שכתב רש\"י (בבא מציעא ל\"ג ע\"א ד\"ה ואינה מדה) מפני שתלויין בגירסא ומשתכחים, כלומר שתלויין בזכרון ובלימוד על פה; ועיקר הוראת פועל גרס ענין טחינה ולעיסה, ועיין מה שכתבתי ב\"כרם חמד\" ב' עמוד קע\"ח. והנה בימי חכמי התלמוד היה נכון לומר פלוני גריס הכי ופלוני גריס הכי, זו גירסת פלוני ווו גירסת פלוני, אבל כי היטב ידע עיקר הוראת מילת גירסא כתב אלף פעמים לא גרסינן והכי גרסינן, וזה לשון מושאל, מפני שקריאת התלמוד היתה מתחילתה בגירסא, כלומר בעל פה. ומכל מקום כשיהיה הדבור על ספרי הקודש ועל שאר ספרים שלא היו מעולם תלויים בגירסא, אין ראוי להזכיר חילופי גירסאות, אלא חילופי נוסחאות. ואולי מילת עתק מתחילתה הוראתה דבר קיים ובעל שורשים, ומזה הון עתק (משלי ח' י\"ח), צואר עתק (תהלים ע\"ה ו'). עתקו גם גברו חיל, (איוב כ\"א ז') ומזה עתיק, קדמון, ויהיה עתק ויעתק והעתיק כמו עקר ועקר, השריש ושרש, וכן סעיף מסעף. ואולי גם שורש תקע הוא אחד עם שורש עתק, והשורש אינו אלא תק, ודומה לו שק וממנו שקע, שגם הוא ענינו נעיצה בארץ, כמו ותשקע האש (במדבר י\"א ב').",
                "בית אל מים והעי מקדם: היה נראה שאתנח ראוי תחת מקדם, ולפי הטעמים, הם שני מאמרים.",
                "ויקרא בשם ה': הכריז אחדות האל, ויש אומרים התפלל."
            ],
            [
                "ויסע: מל' בל יסע יתדותיו לנצח (ישעיה ל\"ג כ') ענין עקירת יתדות האוהל, וכמוהו שורש נסח, שניהם ענין עקירה, ומזה הסע דעת והסח דעת.",
                "הלוך ונסוע: לפרקים, כפירוש רש\"י.",
                "הנגבה: לחלק הדרומי מא\"י הנקרא דרום או נגב."
            ],
            "",
            [
                "הקריב: היה קרוב, נעשה קרוב, כמו ילבינו (ישעיה א' י\"ח) ייעשו לבנים.",
                "הנה נא: ל' קריאה ואין ענינה עכשיו, וכמוהו רבים.",
                "ידעתי: נ\"ל שאינו חוזר למה שסמוך לו בלבד, אלא גם למקרא שאחריו, ידעתי שאת יפת מראה, באופן שכאשר יראו אותך המצרים יהרגוני. והענין כדגרי רש\"י כי המצרים מכוערים ושחורים, ואנשי ארם נהרים יפים ולבנים."
            ],
            [
                "ואמרו אשתו זאת: אין זה תשובת התנאי, אלא סיום התנאי, כשיראו אותך המצרים ויחשבו היותך אשתי, אז יהרגו אותי ואותך יחיו."
            ],
            [
                "אמרי נא אחותי את: עיין למטה כ' י\"ב.",
                "ייטב לי: הנכון כדעת הר\"ן (הביאו דון יצחק) ור\"ע ספורנו, שבאמרה שהיא אחותו כל אחד יקווה, שיסכים אברהם לתתה לו לאשה ולא יהרגוהו, כי יחשבו שלכך הביאה להשיאה לאחד מנכבדי הארץ, וחשב אברהם שלא ייקחוה פתאום וביד חזקה אבל יישאו וייתנו עמו במיתון זמן מה, והוא יישמט מהם בתחבולות עד שישוב לארצו, אבל מרוב יופיה נמשך הענין באופן אחר, ונלקחה פתאום לבית המלך. והנה וחיתה נפשי הוא פירוש למען ייטב לי, וכן דעת רד\"ק, ויפה הוסיף כי לא נתכוון אברם שיעשו עמו טובה אחרת, שהרי ממלך סדום לא רצה לקבל ממון, אעפ\"י שהציל את שלו."
            ],
            "",
            [
                "ותקח: פעל בצורת הפעל, כמו יקם (בראשית ד טו), יתץ (ויקרא י\"א ל\"ה) ואחרים."
            ],
            [
                "היטיב: פרעה.",
                "ואתנת: נ\"ל אמר אדוני אבי זצ\"ל שאין אתון נקבת החמור, אלא נקבת הפרא, שהוא חמור הבר, וכשהוא קטן נקרא עיר, כמו אסרי לגפן עירה ולשרקה בני אתונו (בראשית מ\"ט י\"א), וכן אתונות עשרים ועירים עשרה (שם ל\"ב ט\"ז), וכן בלשון ערבית אתאן נאמר ג\"כ על נקבת הפרא, ויפה הרחיק כאן האתונות מן החמורים; והכותים שלא הבינו זה הגיהו: עבדים ושפחות וחמורים ואתונות וגמלים. ומלבד כל זה ידוע כי חמור נמצא ג\"כ על הנקבה כמו אחבשה לי החמור וארכב עליה (ש\"ב י\"ט כ\"ז), ואין צורך לאתון להורות על הנקבה. ואולי אחר זמן אמרו אתון גם לנקבת החמור הבייתי, כגון ותחבוש האתון (מ\"ב ד' כ\"ד) כי רחוק הוא שתהיה אשה רוכבת על חמור יערי, וכן בלשון ערבית השם הזה נאמר גם על היערי גם על הבייתי."
            ],
            "",
            [
                "מה זאת עשית לי: אולי חכמיו וחרטומיו אמרו לו כי הנגעים היו בסיבת שרי שהביא אל ביתו, ושאל אותה ואמרה כי אשת אברם היא, ואעפ\"י שמתחילה היתה אומרת אחי הוא, עכשו שראתה אותו מנוגע ומאמין שנענש על שלקחה, הוצרכה להודיעו כי אין בה דבר רע אלא זה שהיא אשת איש."
            ],
            [
                "ועתה הנה אשתך: לפי הטעמים פירושו הא לך אשתך קחנה ולך; והיה אפשר לפרש ועתה הנה היא אשתך, לכן קח ולך, אלא שלפי זה הם שני מאמרים, והיה ראוי לומר קחנה ולך.",
                "קח ולך: לפי שהמצרים שטופי זמה (רש\"י), וגם כי לא היה לפי כבודו של מלך שתישאר בארצו עם איש אחר אשה, שהוא היה חפץ בה והביאה אל ביתו."
            ],
            [
                "ויצו עליו פרעה אנשים: ציוה לקצת אנשים על אודותיו (רש\"י).",
                "וישלחו: לשון לווי ואינו זז מענין שילוח, שהוא סיוע או הכרח לזולתנו שילך לו, ואולי שורש שלח נגזר מן הלך, וכן השליך גם הוא מן הלך."
            ]
        ],
        [
            [
                "הנגבה: לחלק הדרומי של א\"י, שהוא החלק הקרוב למצרים."
            ],
            [
                "ואברם כבד מאד: הזכיר לשון כבדות ולא לשון עושר, מפני שהוא בא לומר אח\"כ וילך למסעיו (עיין פסוק ג') שהיה מתנהל לאיטו לרוב מקנהו ורכושו (תלמידי יוסף ירא)."
            ],
            [
                "וילך למסעיו: נ\"ל ענינו שהיתה הליכתו נחלקת במסעות הרבה שהיה נוסע ושוהה וחוזר ונוסע, וכיוצא בזה ללשונותם (בראשית ל\"ז ט\"ו) שנחלקו ללשונות הרבה, למינהו (שם א' י\"ב) שנחלק למינים הרבה; ואם היתה הכוונה שלן באכסניות שלו בתחילה (כדעת רש\"י), היה לו להזכיר לשון חנייה לא לשון נסיעה, כי המלון עשוי לחנות בו, לא לנסוע בו; ראיה גמורה לדברי   ויסעו כל עדת בני ישראל ממדבר סין למסעיהם (שמות י\"ז א') והם לא הלכו. בדרך ההוא מתמול שלשום."
            ],
            [
                "ויקרא: ואשר קרא שם אברם בשם ה', וגם יש לומר ויקרא שם עכשו בשם ה' (רש\"י). ור\"ש דובנא כתב כי לשון ויקרא שם מורה על הפירוש הראשון; ולי נראה בהפך."
            ],
            [
                "ואהלים: נתחלף החטף קמץ הראוי להיות באל\"ף בחולם על דרך ל' סורית להרחבה יתרה לאות הגרון, ע' דקדוקי,183 5. סימן רנ\"ז ואוהב גר עמוד צ\"ה."
            ],
            [
                "נשא: עיין דקדוקי 592"
            ],
            [
                "והכנעני והפרזי וגו': נראה שבזמן שהיה אברהם במצרים בא שם הפרזי."
            ],
            [
                "ובין רועי ובין רועיך: הוא פירוש הקודם אל נא תהי מריבה ביני וביניך כלו' בין רועי ובין רועיך, וכן הרבה ווי\"ן ענינן כלומר, וכן למטה פסוק ט\"ו וכן י\"ז ח', וכן כ\"ד מ\"א, וכן שמות י\"ד י\"ט, וכן כ\"ה י\"ב, וכן במדבר י\"ג י\"ח, וכן גרמה ובעירו (ש\"א כ\"ח ג'), וכן ירמיה כז ט'; מ' ח'; מ\"ו כ\"ו, ויחזקאל כ\"ג ל\"ג."
            ],
            "",
            [
                "ככר: מצאנו ג\"כ כר, כגון לבשו כרים הצאן לתהלים ס\"ה י\"ד), וככר נראה מכופל, ומשפטו כרכר, כמו בבל.",
                "משקה: ארץ משקהו ארץ שמימיה רבים.",
                "כגן ה': כגן עדן.",
                "לפני שחת ה' את סדום ואת עמורה: הם דברי משה בכתבו, (לתוספת ביאור ולא סיפור מה שראה לוט), וכן כגן ה' כארץ מצרים הם הם דברי משה, גם באכה צער הם דברי משה, כי בימיו לא נשאר מן הככר ההוא אלא צער; ולהיות שלושת המאמרים האלה כולם כעין מאמרים מוסגרים, יפה הפרידם בעל הטעמים גם אפשר שיהיה שיעור הכתוב כן: וירא את כל ככר הירדן באכה צער כי כלה משקה (לפני שחת ה' את סדום ואת עמורה) כגן ה', כארץ מצרים, ולפי זה היה האתנח ראוי תחת מצרים כזה וישא-לוט את-עיניו וירא את-כל-ככר הירדן כי כלה משקה לפני שחת ה' את-סדום ואת-עמורה כגן-ה' כארץ מצרים באכה צער:"
            ],
            [
                "מקדם: מלת אל נשמטת במקומות הרבה, וכן כאן שיעורו ויסע לוט אל מקדם, ומצאנו אל ואתריו מ\"ם, אל מחוץ למחנה תשלחום, (במדבר ה' ג') ויצא אל מנגב למעלה עקרבים (יהושע ט\"ו ג'), והכוונה נסע אל המקום אשר הוא מקדם לארץ כנען, כי סדום למזרח ארץ כנען; ויש לתמוה על ראב\"ע שכתב כי סדום מערב בית אל."
            ],
            [
                "בארץ כנען: נקרא כן בפרט החלק שבין הירדן להים הגדול. עד סדום קרוב לסדום, וכן ויט עד איש עדלמי (בראשית ל\"ח א') ויט אהלו עד אלון בצעננים (שופטים ד' י\"א), אשר עד מידבא (במדבר כ\"א ל')."
            ],
            [
                "להן מאד: נראה דעת בעל הטעמים כי לה' ענינו מאד (כמו עיר גדולה לאלהים יונה ג' ג') כי אנשי סדום לא ידעו את ה', ואיך יהיו חוטאים לה', ומכל מקום נ\"ל כי ייתכן לומר שהיו חוטאים לה' גם אם לא ידעו שמו, כי היו עושים מעשים הרעים בעיניו; וראוי להטעים ואנשי סדום רעים וחטאים לה' מאד:"
            ],
            [
                "שא נא עיניך וראה וגו': על דרך ויראהו ה' את כל הארץ (דברים ל\"א א'), שישמת שמחת ראיה מאחר שלא היה אפשר שיירשנה קודם שיהיה לגוי."
            ],
            [
                "ולזרעך: עיין למעלה פסוק ח'."
            ],
            [
                "אשר אם יוכל וגו' גם זרעך ימנה: אמר דוד חזק כי היה ראוי לקרוא גם זרעך ימנה בבנין הקל (מי שיוכל למנות עפר הארץ יוכל למנות גם זרעך); והשיב אליעזר אברהם פואה כי מאמר אם יוכל איש למנות, המכוון בו כמו שאין איש שיוכל למנות (כתרגום אנקלוס) ועל כן יצדק לומר אחריו גם ורעך ימנה, כלומר גם זרעך לא יהיה איש שיוכל למנות אותו. ושבתי אנקונה אומר כי יוכל איש הוא פועל סתמי אם יהיה אפשר למנות את עפר הארץ יהיה אפשר למנות גם זרעך."
            ],
            [
                "קום התהלך בארץ: משה לא היה אפשר לו להיכנס בא\"י ולעבור בה, על כן הספיק לו להראותו אותה מעל ראש ההר, אבל אברהם היה יכול לעבור בה, ע\"כ אמר לו שיתהלך בה וידע כי שלו תהיה."
            ]
        ],
        [
            [
                "אלסר: לא נזכר במקום אחר ואיננו נודע.",
                "אריוך: היה ג\"כ שם רב הטבחים של נבוכדנצר (דניאל ב' י\"ד).",
                "מלך גוים: דעת אחדים, שהוא גליל הגוים (ישעיה ח' כ\"ג), וגזניוס דוחה סברה זאת באמרו כי נקרא כן גליל הגוים אחר שישבו ישראל בארץ כנען, מפני שנשארו באותו גליל עובדי אלילים. ואעפ\"י כן אין להכחיש כי נמצא אומה נקראת גוים גם קודם בוא ישראל בארץ כנען, כי כתוב ביהושע (י\"ב כ\"ג) מלך גוים לגלגל, וגזניוס אומר כי גם ביהושע אין גוים שם האומה, אלא שם כנוי שכינו אותם ישראל וזה רחוק מאד בעיני, ובהפך נ\"ל שהיתה אומה שנקראת כן בא\"י וגם אחרת בארץ אחרת. וייתכן שנקבצו מאומות רבות בארץ אחת, כדברי בראשית רבא (פ' מ\"ב ד) שהביא רש\"י ."
            ],
            [
                "היא צער: לפי שזו לבדה היתה קיימת בימי משה, שלא נהפכה במהפכת סדום, לכך הזכיר השם שהיו קוראים לה בימיו. ומה שלא הזכיר שמו של מלך בלע אולי כי המלכים האחרונים שמלכו בסדום ועמורה אדמה וצבויים היו מפורסמים לרשעתם, וע\"כ קראו להם כינויים המורים על רשעתם (ברע ל' רע, ברשע ל' רשע, ושנאב ושמאבר אולי כפי רש\"י, ואולי להוראה אחרת בלתי ידועה לנו), אבל מלך צער לא היה כל כך רשע (וגם בני עירו לא היו כל כך רשעים ולפיכך ניצולו), ע\"כ לא היה מפורסם בכינוי פרטי."
            ],
            [
                "כל אלה: מלך סדום ועמורה וכו'.",
                "עמק השדים: כך היה שמו קודם שתיחרב הארץ ההיא.",
                "ים המלח: כל ים הוא מלוח, אלא שבלה\"ק נקרא ים גם אגם גדול, כמו ים כנרת, ועוד ים סדום הוא מלוח הרבה מאד מכל שאר ימים."
            ],
            [
                "עברו: העלו לו מס ומנחה.",
                "ושלש עשרה: ובשלוש עשרה כלומר ובשנת שלוש עשרה, כן דעת רשב\"ג בבראשית רבא (פ' מ\"ב) ותרגום ירושלמי וראב\"ע ואחרים, אבל רבי יוסי (בסדר עולם ובבר' רבא) ואנקלוס ורש\"י פי' שהמרידה נמשכה י\"ג שנה."
            ],
            [
                "בא כדרלעמר: הנכון כדעת דון יצחק, כי כדרלעמר וחבריו לא באו על מלכי סדום ועמורה אלא על הרפאים וחבריהם, ומלך סדום שכבר מרד בהם בשנה הקודמת ולא נתן המס, כשראה אותם חוזרים לארצם בביזה רבה נפל עליהם פתאום, כסבור לקחת את כל השלל.",
                "את רפאים: שם אומה שכבר נכרתה בימי משה, ככתוב כי רק עוג מלך הבשן נשאר מיתר הרפאים (דברים ג' י\"א). והוא היה מולך בעשתורת ובאדרעי היא ארץ הבשן אשר היתה לחצי שבט המנשה.",
                "הזוזים בהם: לא נודעו.",
                "האימים: נזכרו בדברים ב' י' והיו יושבים בארץ מואב."
            ],
            [
                "החורי: היושבים בשעיר קודם שיירשום האדומיים.",
                "איל פארן: איל שם אילן כמו כי יבושו מאילים אשר חמדתם (ישעיה א' כ\"ט) (רמב\"ן והמתרגם האלכסנדרי וגזניוס) ונקרא המישור על שם האילן, כמו אלון מורה, אלוני ממרה.",
                "פארן: חלק מערב מדברית."
            ],
            [
                "וישובו ויבאו: ואח\"כ באו;",
                "היא קדש: כך היה שמה בימי משה, ותירגם אנקלוס רקם.",
                "שדה העמלקי: הארץ אשר היתה אח\"כ לעמלק והיא בין מצרים לכנען.",
                "חצצון תמר: נקרא אח\"כ עין גדי והיו שם תמרים הרבה."
            ],
            "",
            "",
            [
                "ועמק השדים: הסיפור קיצר והכוונה כי כדרלעמר וחבריו ניצחו מלך סדום וחבריו עד שהוכרחו לנוס.",
                "בארות חמר: שהיו לוקחים משם המר, ואולי ריקנים היו או שהיה החמר קשה, כי לא טבעו בו.",
                "ויפלו שמה: ברצונם, להיסתר על דרך (למטה כ\"ד ס\"ד) ותפול מעל הגמל."
            ],
            "",
            [
                "והוא יושב בסדום: בתחילה נטה אוהלו קרוב לסדום, אבל אח\"כ ישב בעיר סדום עצמה ועי\"כ בזזו את כל רכושו."
            ],
            [
                "הפליט: בה\"א הידיעה, אולי מעטים נשארו, ע\"ד ובא הארי (ש\"א י\"ז ל\"ד), להיות האריות בלתי מצויים ביישוב אומרים: בא האריה, לא: בא אריה, שטעמו אריה אהד, ומשמעו כי אחרים הרבה מצויים שם מלבדו.",
                "לאברם העברי: שבא מעבר הנהר והיה נכרי בארץ, והיו קוראים אותו בשם זה ובו היה נודע; והנה הפליט שהיה מאנשי סדום ועמורה, היה יודע כי לוט היה נכרי ועברי, ע\"כ הלך והגיד לאברהם העברי, כי אמר אולי ממשפחתו הוא ויתעורר לבוא לעזרתו. גם נראה כי להיות אנשי סדום רעים ושנואים לכל, ידע הפליט כי לא יימצא מי שיתעורר לבוא להושיעם, ע\"כ הלך אצל קרובי לוט שלא היה סדומי ואמר אולי יש לו אוהבים שיתעוררו להושיע לו, ומתוך כך יצילו את אנשי סדום. ואולי (כדעת מוהר\"ר אברהם מיינסטער) הפליט היה מאנשי לוט, ולפיכך הלך אצל אברהם, ולפיכך נזכר בה\"א הידיעה כי הוא לבדו נשאר מאנשי לוט."
            ],
            [
                "וירק: הוציאם מן הבית לצאת למלחמה (וקרוב לזה תרגום אנקלוס); ולשון הרקה הושאלה על הוצאת דבר ממה שהוא בתוכו, וזה שהיה הדבר בתוכו נשאר ריק, כמו שכתב רש\"י על אריק חרבי (שמות ט\"ו ט') וכן כאן וירק את חניכיו, הוציאם החוצה.",
                "חניכיו: מחונכיו והוא פעיל, כמו משיח, וכן ילידי ביתו.",
                "עד רן: איננה ליש הנקראת דן בימי השופטים (שופטים י\"ח ז') אלא מקום אחר, כי אפי' לדעת האומרים שנוסף אחר ומן, לא ייתכן זה, כי אז היה ראוי שיהיה כתוב וירדף עד ליש היא דן, ואז היה אפשר לומר מילים \"היא דן\" נוספות, אבל שיגיה אדם ויחליף מילה בתורה, לא ראינו ולא שמענו."
            ],
            [
                "משמאל: מצפון, כי מזרח נקרא פנים וקדם, מערב אחור, דרום ימין ותימן, וצפון שמאל."
            ],
            "",
            [
                "עמק המלך: כן היה העמק ההוא נקרא בימי משה, והוא נזכר בשמואל ב' י\"ח י\"ח; ולענין מלת ריס הנזכרת בתרגום אנקלוס עיין יומא פרק ו' משנה ד', ורע\"ב ותי\"ט."
            ],
            [
                "מלכי צדק מלך שלם: אולי היא ירושלם (הנקראת ג\"כ שלם ויהי בשלם סכה תהלים ע\"ו ג'), כי ראינו ביהושע (י' א' וגו) אדוני צדק מלך ירושלם, נראה שהיה מנהג מלכי העיר ההיא להיקרא על שם הצדק, ואולי זאת כוונת צדק ילין בה (ישעיה א' כ\"א) (הרמב\"ן ואחרים). והיירונימוס כתב שעיר אחרת היתה בימיו הנקראת שלם והיא קרוב לבית שאן והיו מראים בה חרבות ארמון גדול, שהיו אומרים שהוא בית מלכי צדק: ויש אומרים כי שלם היה שם המחוז שהיו בו ערים רבות, שכם ושילה ונוב וגבעון וגם ירושלם (נתיבות השלום).",
                "והוא כהן לאל עליון: היה דרך קצת המלכים בימי קדם להיות ג\"כ כהנים. ומלכי צדק היה כהן לאל עליון שהיה אצלם גדול משאר אלוהות, כמו שהיה יופיטר אצל היונים והרומיים, ואין ראיה מזה שלא היה מודה בע\"ז."
            ],
            "",
            [
                "מגן: נתן והסגיר, כמו איך אתנך אפרים אמגנך ישראל (הושע י\"א ח') (רש\"י)."
            ],
            "",
            [
                "הרמתי ידי: דרך שבועה, כמו וירם ימינו ושמאלו אל השמים וישבע בחי העולם (דניאל י\"ב ו').",
                "הרימותי: מרים אני עכשו, וכן בי נשבעתי (למטה כ\"ב ט\"ו) נשבע אני עכשו (רש\"י וראב\"ע)."
            ],
            [
                "אם: ל' שבועה, והכוונה שלא אקח.",
                "מחוט: אמר ר' וואלף היידנהיים שהכוונה על חוטין שקושרים בהם השער, כמו שאמרו בשבת (דף נ\"ז ע\"א) חוטי צמר וחוטי פשתן שבראשי הבנות, ולפי זה הזכיר החלק היותר קטן וקל שעל האדם מכף רגל ועד ראש."
            ],
            [
                "בלעדי: הוא הנפרד מן בלעדי ואין יו\"ד לכינוי (רד\"ק), כמו אזי, וטעמו בל עוד, לא עוד, לא זולת, לא אקח מכל אשר לך מאומה, רק אשר אכלו הנערים וגו'."
            ]
        ],
        [
            [
                "אחר הדברים האלה: אחר ואחרי ענין אחד הם, כמו על ועלי; עלי ואחרי נכונים לפי' הדקדוק מאחר שאומרים תמיד עלי אחרי בלשון רבים, ועל ואחר הם לשון מקוצר.",
                "אל תירא אברם: יש אומרים (בראשית רבא פ' מ\"ד ה') שהיה ירא מן המלכים שהיכה, פן ישובו עליו; ויש אומרים שמא ינכו מזכויותיו; והקרוב אלי שאין קשר לענין זה עם המעשה הקודם."
            ],
            [
                "ערירי: בלא בנים, והוא ל' ערום (משורש ערה כמו עריה) ערום מכל טוב וקרוב לו והיה כערער בערבה (ירמיה י\"ז ו') שטעמו ערום מפרה",
                "הולך ערירי: הולך כנוי למיתה, כמו אנכי הולך בדרך כל הארץ (מ\"א ב' ב'), וילך בלא חמדה (ר\"ה ב' כ\"א כ'), כי כן מצאנו ערירים ימותו (ויקרא כ' כ').",
                "בן משק: כמו ועל פיך ישק כל עמי (למטה מ\"א מ') יתנהג, כלו' כל ממוני הוא ביד איש נכרי, כי אין לי בן, ומה יועיל לי מה שתתן לי ובמותי אעזוב לאחרים חילי, וכמו שמפרש והולך הן לי וכו'",
                "משק: מן שקק, עניין תנועה והשמעת קול (עיין מה שכתבתי ב\"בכורי העתים\" תקפ\"ז ע' קפד), וכן ישק כל עמי (למטה מ\"א מ') יתנועע ויתנהג כל עמי; ומילת משק אין לה אח, ובאה כאן להיותה לשון הנופל על לשון דמשק שאחריה וחכם אחד אמר, כי משק כמו משקה, אך לא מצאנו משקה אלא למלכים, ועוד המשקה היה משקה למלך ולא לבית המלך.",
                "דמשק אליעזר: שתי המלות שם אחד הן, (או כדעת רד\"ק שתחילה היה שמו דמשק, ואברהם הוסיף לו שם אליעזר), ולא שהיה מדמשק, כי היל\"ל אליעזר הדמשקי, או אליעזר איש דמשק, ולא להקדים התואר אל השם, וראב\"ע אמר כי בן מושך עצמו ואחר עמו, בן דמשק אליעזר, וזה רחוק ודחוק, ועדין נשאר התואר קודם לשם, והיה משפטו הוא אליעזר בן דמשק."
            ],
            "",
            "",
            "",
            [
                "והאמין בה': אם היה כתוב ויאמן, היה משמע שעכשיו האמין, ובאמרו והאמין, משמע שכבר היה מאמין בה'; עיין מ\"ש ב\"בכורי העתים\" תקפ\"ז עמוד קע\"א.",
                "ויחשבה לו צדקה: אברהם חשבה להקב\"ה צדקה וחסד (ר' יוסף בכור שור, רמב\"ן, רלב\"ג, בעל העקדה, דון יצחק, בעל תולדות יצחק, בעל מעשי ה' וס ' הזהר ח\"ג דף קמ\"ח) כלו' מתוך שהיה מאמין בו חשב כי זו צדקה שיעשה עמו, ולא פנה לבבו לומר: הלא כמה פעמים הבטיחני על זאת, ועדיין אני ערירי שאם לא היה סמוך לבו בטוח בי שיקיים דברו, היה ראוי שתהיה ההבטחה הזאת בעיניו כצחוק והיתול, ולא צדקה וחסד. ואמנם שתהיה האמונה נחשבת לזכות לאדם, זה אינו לא לפי השכל ולא לפי התורה והנביאים, ולפיכך אין נ\"ל לפרש (כפירוש אנקלוס ורש\"י והרמב\"ם במורה ח\"ג פנ\"ג ורד\"ק ובעל העקרים חלק א' פרק כ\"א, ספורנו ורמבמ\"ן ו\" ש' ריגיו) שהאל חשבה לאברהם לזכות.",
                "האמין ב...: ענינו אמונה בכל מה שיאמר, האמין ל..., אמונה בדבר מיוחד, כגון ולא האמנתם לו (דברים ט' כ\"ג).",
                "ויחשבה לו צדקה: על הרוב פועל חשב נקשר בלמ\"ד, ויחשבה לזוגה, (למטה ל\"ח ט\"ו) ויחשבה עלי לשכורה (שמואל א א' י\"ג), ולפעמים נקשר בלא למ\"ד, כמו ואנחנו חשבנוהו נגוע (ישעיה נ\"ג ד')."
            ],
            [
                "אני ה' וגו': כשהוצאתיך מבית אביך לא הוצאתיך אלא בכוונה לתת לך את הארץ הזאת, מה שלא יהיה אם לא יהיה לך זרע; ואני שהוצאתיך בכוונה זאת אני ה' אשר בידי למלא הבטחתי.",
                "אשר הוצאתיך מאור כשדים: סבבתי שיצא אביך מאור כשדים ויבוא לחרן, וכשהיית בחרן אמרתי לך לצאת משם ולבוא ארצה כנען."
            ],
            [
                "במה אדע: אחר שאמר והאמין בה' לא ייתכן שיאמר במה אדע להיותו מטיל ספק בדבר, ואם היה שהיה מסופק וחסר אמונה, הנה (כמו שהעיר הרמב\"ן) לא עשה לו ה' שום אות כדי שיאמין. והראב\"ע כתב כי הבטחות האל הן לפעמים על תנאי, ושאברהם ביקש שיישבע לו, שיתקיים הדבר על כל פנים; ואין זו תשובה מספקת שהרי אברהם לא שאל שבועה; והקרוב אלי כי מאמין היה אברהם בהבטחת ה' אמונה שלמה, אך בראותו כי כבר זה כמה פעמים שהיה ה' מבטיחו על ריבוי הזרע ועל כיבוש הארץ (י\"ב ב' ז' , י\"ג ט\"ז), ועדיין לא היה ה' נותן לו זרע, ירא היה שמא איזה ניסיון היה בדעת האל לנסותו תהילה, ושרק אחר שיקנה לו אברהם זכית מה, יהיה ראוי לקיום ההבטחה ההיא, ע\"כ שאל במה אדע, מה הדבר אשר כשאעשה אותו בו אדע שאירשנה. והקב\"ה השיבו כי איננו שואל עוד ממנו שום זכות, כי קיום הבטחתו אינו תלוי בשום תנאי, אך הוא תלוי בקץ הנגזר, כי צריך שיעברו עוד ת' שנה, אח\"כ מצאתי קרוב לזה לקלריקוס, אלא שהוא אומר במה אדע שאני קרוב לירש אותה, מה יהיה לי סימן שבא זמן שאירשנה, ולזה השיבו כי צריך שימות ושיעברו ת' שנה - ואמנם הברית שכרת עמו לא היתה כדי שיאמין אברהם, כי כבר היה מאמין בה', אבל לפי שהיה הענין לעתים רחוקות, רצה ה' שיהיה לב הדורות הבאים סמוך ובלתי מפקפק בדבר, כדי שבמשך ת' שנה לא יתערבו בגוים, וכן היה שהברית הזאת אשר כרת עמו נרשמה בלב בל צאצאי אברהם יצחק ויעקב והאמינו בכל הדורות ההם להבטחות ה', וכמו שמצאנו כי יוסף בשעת מיתתו אמר לאחיו: ואלהים פקוד יפקד אתכם והעלה אתכם מן הארץ הזאת אל הארץ אשר נשבעתי לאברהם ליצחק וליעקב (למטה נ' כ\"ד)."
            ],
            [
                "עגלה משלשת: דעת אנקלוס ורש\"י שלש עגלות (והוא על דרך והחוט המשולש, קהלת ד' י\"ב) ובאמת אין הנדון דומה לראיה, כי שלושה חוטין כרוכין זה עם זה נעשין הוט אהד משילש, אבל שלושה עזים אינם נעשין עז משולש. ודעת תרגום ירושלמי ואחרים בת שלוש שנים, והקרוב אלי כדעת יש אומרים שהביא רד\"ק בשורשים (שורש שלוש) שלישית לבטן, וכן בתלמוד בפסחים (ס\"ת ע\"ב) רב יוסף יומא דעצרתא עבדו ליה עגלא תלתא, פירש בעל הערוך שלישי לבטן, שהוא מובחר מכל וולדות שבפרה, כי הראשון כחוש הרבה, והשני מובחר ממנו, והשלישי מוטב מכולן, וכן בסנהדרין (ס\"ה ע\"ב) ומיברי להו עגלא תלתא, פירוש רך וטוב, כמו עגל שלישי לבטן, וכיוצא בזה (ישעיה ט\"ו ה') עגלת שלישיה, שמנה. כל זה היה לעשות עמו כמה שהיו בני אדם רגילים לעשות בכריתת ברית, והמינים הנזכרים כאן הם כלל המינים הכשרים ע\"ג המזבח. ועיין פירושי בירמיה ל\"ד י\"ח."
            ],
            [
                "ויבתר: ענין חילוק לשנים, וממנו בתרים (ירמיה ל\"ד י\"ח וי\"ט) וממנו ג\"כ בחלוף אותיות ברית (כדברי ר' יוסף זארק בספרו רב פעלים), וכן בערבית בתר ענינו חתיכה ובקיעה. והנה כיון שציוהו ה' לקהת לו את כל אלה, הבין אברהם שהיה ה' רוצה לכרות עמו ברית, ולפיכך כרת הבהמות ההן לשנים.",
                "ויתן איש בתרו לקראת רעהו: מכל אחת מן הבהמות נתן בתר אחד לקראת הבתר האחר; ולפי הדקדוק היל\"ל ויתן מאיש או לאיש בתרו לקראת רעהו, אבל כד נוהגין בלה\"ק לומר מליצה שלמה במקום תואר הפועל, והנה בתרו לקראת רעהו הוא בעין תואר הפועל, נתן כל אחד באופן זה שיהיה בתרו לקראת רעהו, וכיוצא בזה (למטה ל\"ב י\"ב) והכני אם על בנים (אהוד לולי). ולדעת תלמידי אליעזר אליה איגל שיעור הכתוב ויתן איש לקראת רעהו, ומלת בתרו היא מאמר מוסגר והיא פירוש למלת איש, לא נתן הבהמה כולה אלא מחציתה, וזה מסכים יפה עם בעל הטעמים שחיבר איש בתרו במקף. ורמבמ\"ן תירגם איש בתרו כאילו כתוב כל א' מהבתרים, ואין זה פירוש מדוקדק."
            ],
            [
                "וישב: משורש נשב, הבריחם ע\"י נענוע אחה אבר המניע את האויר. והכוונה בפסוק זה כי אברם ישב שם שעות מה ממתין, ובתוך כך לא אירע דבר ולא בא לו שום חזון, אלא שירדו העופות והוא הרחיק אותם, ואח\"כ כבוא השמש בא אליו הדיבור."
            ],
            [
                "ותרדמה וגו': כי היה ער (או במחזה היה נראה לו כאילו הוא ער) ובאה לו תרדמת הנבואה והאימה לגודל מעלת המחזה, שבא ה' לכרות עמו ברית.",
                "חשכה: שם דבר (לא כתרגום רמבמ\"ן) והחושך כינוי לפחד, כי היושב בחושך מפחד."
            ],
            [
                "ארבע מאות שנה: הם ימי הגרות.",
                "ועבדום וענו אותם: הוא מאמר מוסגר."
            ],
            "",
            [
                "ואתה תבא אל אבותיך: עיין למטה כ\"ה ח' ."
            ],
            [
                "ודור רביעי: יהודה ירד למצרים, פרץ בנו, חצרון בנו, כלב בנו היה מבאי הארץ (רש\"י).",
                "כי לא שלם: ואינם ראויים עדיין לכליה, וגלוי היה לפניו שלא תתמלא סאתם עד הזמן הזה.",
                "האמורי: והוא הדין לשאר אומות שהיו בא\"י, והזכיר האמרי שהיה היותר תקיף."
            ],
            [
                "והנה תנור עשן ולפיד אש: השכינה עברה בין הבתרים לכרות ברית עם אברהם ונדמתה לו כאש ועשן.",
                "תנור עשן: עשן כעשן התנור.",
                "ולפיד אש: אש כשלהבת הלפיד."
            ],
            "",
            [
                "את הקני וגו': נראה שאלו הן אומות שהיו בימי אברהם ונכרתו לפני ימי משה ויהושע, על דרך שמצאנו שהרפאים נכרתו לפני משה, כי רק עוג נשאר מהם (דברים ג' י\"א)."
            ]
        ],
        [
            [
                "ושמה הגר: יש אומרים, שלא היה לה שם זה מתהילתה, אלא שנקראה כן אח\"כ על שם המאורע, כי הגר בערבית ענינו ברה והלך אל ארץ אחרת (קרוב לשורש גור בעברי), ומזה היג'רה, שתהילתה משעה שברח מוחמד ממכה בשנת 622 למספרם, ובאמת אברהם ושרה קוראים אותה תמיד \"שפחתי\" \"שפחתך\" ולא מצאנו בשום מקום, שיזכירו שם הגר, אע\"פ שאין זו ראיה."
            ],
            [
                "בא נא אל שפחתי: דרך כבוד כינוי לתשמיש (רד\"ק בשורשים), והוראת המילים אינה אלא ביאת אדם אל המקום אשר שם האשה, דרך ייחוד, אף בלא בעילה כמו ויטו לאבשלום האהל על הגג ויבוא אבשלום אל פילגשי אביו לעיני כל ישראל (ש\"ב ט\"ז כ\"ב), ודרך נקיות הושאלו על המשכב. והמליצה הזאת כשענינה בעילה אינה נאמרת אלא על פעם ראשונה שאדם קרב לאשה אחת, ומה שאמרה לאה אלי תבוא (למטה ל' ט\"ז) פירושו אל אוהלי תבוא. וכן וינחם דוד את בת שבע אשתו ויבוא אליה וישכב עמה (ש\"ב י\"ב כ\"ד) בא אל חדרה ואח\"כ שכב עמה. ובאבישג כתוב (מלכים א א' ד') והמלך לא ידעה, ולא נכתב לא בא אליה כי היתה בחדרו ובמטתו, רק לא ידעה משכב זכר."
            ],
            [
                "מקץ עשר שנים וגו': לומר שכבר היה אברהם בן פ\"ה שנה, ושרי גם היא התהילה להזקין."
            ],
            [
                "ותקל: בנין הקל משורש קלל, והיה המשפט הת\"ו להנקד קמץ, כמו יסב, יחן, יחס, ימר, ונתחלף בצירי מפני הפתח שאחריו שלא יהיו שלוש תנועות רצופות דומות בהגיתן (עיין דקדוקי 472), ותקל, או שנים, כמו ימר (ישעיה כ\"ד ט') במקום ימר."
            ],
            [
                "חמסי עליך: יש לי לזעוק עליך חמס, כמו הן אצעק חמס (איוב י\"ט ז'), אזעק אליך חמס (חבקוק א' ב'), וכן חמסי ושארי על בבל (ירמיה נ\"א ל\"ה), והטעם כי היה לו לאברהם להזהירה שתכבד את גברתה ולהודיעה שהוא לא לקח אותה אלא ברשותה, וע\"כ אמרה לו ישפוט ה' ביני ובינך."
            ],
            "",
            "",
            "",
            "",
            "",
            [
                "הנך הרה: פעמים רבות מילת הנה מורה על עתיד קרוב, כמו הנך הרה דאשת מנוח (שופטים י\"ג ה'), ולפעמים נאמרת על מה שהוא עכשו, כמו הנה נא את עקרה (שם שם ג'), וכאן יש בה שתי ההוראות יחדו, הנך הרה עכשו, והנך יולדת בן בקרוב (תלמידי שלמה חפץ).",
                "ויולדת: כמו וילדת, על דרך אהבתי לדוש (הושע י' י\"א)."
            ],
            [
                "פרא אדם: פרא של מין האדם, יהיה בין האדם כפרא שהוא בודד וחפשי ורץ כה וכה ולא יבוא בעול האדם. וב\"המשתדל\" לשד\"ל בנתיבות השלום בא: פרא אדם, פרא סמוך לאדם, פרא שבמין אדם, וכן וכסיל אדם בוזה אמן (משלי ט\"ו כ'), הכסיל שבאדם, היותר כסיל שבבני אדם, וכן ואביוני אדם (ישעיה כ\"ט י\"ט).",
                "ועל פני כל אחיו: בני אדם, בני מינו. ישכון: יקבע מקום מושבו לעיניהם ולא יוכלו למחות בידו."
            ],
            [
                "אתה אל ראי: אל ראיה, אלוה של השגחה, אלוה המשגיח, אשר עיניו פקוחות על דרכי בני אדם (רש\"י) כנגד מה שכתוב כי שמע ה' אל עניך.",
                "הגם הלום וגו': וכי סבורה הייתי שגם הלום במדבר אמצא מי שישגיח עלי אחרי היפרדי מרואי, מאברהם אוהבי שהיה משגיח עלי? והוא מקרא קצר, הגם הלום ראיתי רואה ומשגיח.",
                "אחרי רואי: ראי הראשון שם דבר ולכך נקוד חטף קמץ, ראי השני בינוני עם כנוי ולכך נקוד חולם."
            ],
            [
                "ברד: לא נודע."
            ]
        ],
        [
            [
                "שדי: משורש שדד, ושדיד בערבית חזק, ומזה בערבית תשדיד הוא דגש חזק.",
                "התהלך לפני: כתינוק המהלך לפני אביו שאביו הולך ומנהל אותו.",
                "והיה תמים: שיהיה הלוכך לפני בתמימות, כטעם תמים תהיה עם ה' אלהיך (דברים י\"ח י\"ג) ואהי תמים עמו (תהלים י\"ח כ\"ד), שתלך עמי בלב שלם, לעשות כל אשר אצווך."
            ],
            [
                "ואתנה בריתי ביני וביניך: אין הכוונה שאהיה אני נקשר עמך לשמור הבטחתי ואתה נקשר עמי לשמור מצוותי, וכמו שפירש אח\"כ, אני הנה בריתי אתך, ואתה את בריתי תשמור; כי הנה מצאנו אח\"כ (ז') והקימותי את בריתי ביני וביניך ובין זרעך אחריך וכו' להיות לך לאלהים, שאינו אלא הבטחה מצדו ית', לא גם מצד אברהם; מלבד כי לפי זה ברית היל\"ל, לא בריתי, אלא ואתנה בריתי קשר אהבה יהיה ביני לבינך, ומליצת ביני ובינך אינה אלא במליצת אתך, וכן בפסוק ז'."
            ],
            [
                "ויפל אברהם על פניו: דרך הכנעות והודאה."
            ],
            [
                "הנה בריתי אתך: שיעורו הנה אנכי כורת ברית אתך.",
                "המון: עיקר הוראתו מהומה וקול שאון, והושאל על ריבוי בני אדם ובעלי חיים כי בהיות רבים מהם זה אצל זה גורמים קול שאון, ואח\"כ הושאל גם לריבוי ענינים שאינם בעלי חיים."
            ],
            [
                "אברהם כי אב המון גוים: ריהאם בלשון ערבית כמו המון בעברית ענינו ריבוי ומספר גדול."
            ],
            [
                "ומלכים: אתנך לגוים, ולא גוים פחותים ומשועבדים לגוים אחרים, אלא גוים שיש להם מלך; ואנקלוס הגדיל הענין לתפארת האומה ואמר ומלכין דשלטין בעממיא, ואולי מפני שבימיו לא היה מלך בישראל, רצה שיהיה בתרגומו רמז לימים הראשונים שהיו בישראל מלכים ששלטו גם בשאר אומות, וגם רמז לימות המשיח. ואולי טעות סופרים הוא ואשגרת לישנא הוא, כי למטה פסוק ט\"ז כתוב מלכי עמים ממנה יהיו, ושם יפה מתורגם מלכין דשלטין בעממיא, ומשם באה המליצה הזאת לכאן, וכיוצא בזה בשמות ח' כ\"ד וביקרא כ\"ו ל\"א."
            ],
            "",
            [
                "ונחתי לך ולזרעך אחריך: עיין למעלה י\"ג ח'"
            ],
            "",
            [
                "זאת בריתי אשר תשמרו וגו': \"אשר תשמרו\" מאמר מוסגר, זאת בריתי ביני וביניכם וגו', והכוונה זאת המצוה אשר מאתי לכם, המול וגוי: ה' ביאר הענין לאברהם והתורה קיצרה, להיות המילה ידועה לישראל. המול: נפעל משורש מול בפלס הכון. והגה ידענו כי גם המצרים היו נמולים (ירמיה ט' כ\"ה) ורחוק הוא לומר שלמדו זה מאברהם; ונ\"ל כי מתחילה היה מנהג המצרים, שהכהנים לבדם ימולו , וה' ציוה את אברהם שימול כל זכר, על דרך ואתם תהיו לי ממלכת כהנים (שמות י\"ט ו'), וכמו שמפרש והיה לאות ברית ביני וביניכם, כלו' שהמילה היא סימן התקשרות ישראל עם אלהיהם, וסימן גדולה ופרישות מהמון בני אדם, וזה עצמו היה המכוון במילת כהני מצרים; ואחר זמן אולי פשטה המילה בין המצרים גם בהמון. וסנכוניאטון הכנעני כתב כי אחר שבא רעב ודב ר (Cronus הקריב לאביו Uranus את בנו יחידו, ונימול, וציוה לכל אנשיו לעשות כן; ונראה כי סיפור זה נמשך מסיפור קורות אברהם (שמל את ביתו ועקד את יצחק יחידו) שנשתבש ביד הכנענים."
            ],
            [
                "ונטלתם: מול ונמל שני שורשים בענין אחד, ערלתכם: כל דבר מן החוץ העומד על דבר אחר ומונעו מעשות פעולתו נקרא ערלה, כמו ערלה אזנם (ירמיה ו' י') ערל שפתים (שמות ו' י\"ב) ערלת לבבכם (דברים י' ט\"ז) ואולי נקרא כן ערלת הבשר, כי הוא למוקש בבעילת הבתולה, או נקראה כן אחר שנצטוינו על המילה והיתה אצלנו לחרפה ולדבר שאין בו תועלת."
            ],
            [
                "ובן שמנת ימים: כאן הוסיף שתהיה המילה ביום השמיני.",
                "יליד בית: נ\"ל שאין הכוונה כאן בפרט על בן השפחה הנולד בבית, אלא גם על זרע אברהם, על בניו ובני בניו הנולדים לו בביתו, כמו מולדת בית או מולדת חוץ (ויקרא י\"ח ט'), ואשר לא מזרעך הוא חוזר למקנת כסף בלבד, וכן דעת בעל הטעמים, ובן השפחה הוא נכלל ביליד בית. ומקנת כסף: שקנאו משנולד (רש\"י) או גם קודם לידתו, שהתנה עם אדון השפחה שיהיה ולדה קנוי לו."
            ],
            [
                "המול ימול: אפילו משהגדילו, אם לא נימולו ביום השמיני.",
                "והיתה בריתי בבשרכם לברית עולם: תהיה מצויינת בבשרכם ועי\"כ תהיה ברית עולם, כי תעשו סימן שאי אפשר להסירו, וזה מורה כי הברית הנרמזת בו גם היא עומדת לעולם; שאם הייתם עושים סימן אחר שאינו עומד לעולם כמו בשינוי המלבושים, יהיה מקום לומר שגם הברית הנרמזת בו אפשר שלא תתקיים לעולם; או הוא כמשמעו על דרך והיתה זאת לכם לחקת עולם (ויקרא ט\"ז ל\"ד)."
            ],
            [
                "וערל זכר: נ\"ל (נגד הטעמים) מילת וערל עומדת בפני עצמה, וזכר אשר לא ימול את בשר ערלתו הוא פירוש ערל; ואם לא כן היל\"ל וזכר ערל אשר לא ימול, אם אירע שלא מלוהו בילדותו, חובה עליו למול את עצמו.",
                "ימול את בשר ערלתו: עיין למטה כ\"ד.",
                "ונכרתה הנפש ההיא מעמיה: עונש בידי שמים, והנכון כדברי רז\"ל (מועד קטן כ\"ת ע\"א; יבמות נ\"ה ע\"א). שילך ערירי וימות קודם זמנו ודעת קלעריקוס שיגורש מבין היהודים או שיהיה נחשב כנכרי עד שיצטרך לגלות בין הנכרים, והביא ראיה משיר רומי נמצא בשירי פיטרוניוס, אמנם מי יסמוך על הרומאי הזה שהיה מאמין שהיהודים עובדים לחמור ושאינם אוכלים החזיר משום עבודה ושהם מתענים ביום השבת? והאיש הזה לא ידע שהיהודים נימולים לשמונה ימים, והוא סבור שהם מלים את עצמם בגבורת לב; ומכל מקום גם דברי המשורר הזה אינם שקר מכול וכול, ואם אינם ענין לממאן למול את עצמו תנם ענין לממאן למול את בניו, כי ייתכן, שהיה בית דין אומר לו: מול את בניך או צא מארץ ישראל; לא שיהיה זה המכוון במילת ונכרתה, אבל היא תקנה הכרחית לשמירת הדת. גם ייתכן שנתאמתו באיזה זמן דברי המשורר הזה כמשמעם, כגון שנולד אדם בשעת שמד ולא מלוהו ואח\"כ כשגדל נמנע להמול מפני הכאב, ואז גירשוהו ישראל מקרבם. ומה שכתוב ואם העלם יעלימו עם הארץ את עיניהם מן האיש ההוא וגו' ושמתי אני את פני באיש ההוא ובמשפחתו \"והכרתי אותו וגו' מקרב עמם\" (ויקרא כ' ד' וה'), וכן מה שכתוב לעיני בני עמם (שם שם י\"ז) מורה באצבע כי הכרת מיתה בידי שמים, ולא גירוש; וכן ביחזקאל (י\"ד ה') ונתתי פני באיש ההוא והשימותיו לאות ולמשלים והכרתיו מתוך עמי."
            ],
            [
                "לא תקרא את שמה שרי כי שרה שמה: ובלשון ערבית שרא ענינו הוליד זרע רב. ואולי הה\"א שהיא סימן הנקבה נוספת באברהם ושרה לסימן פריה ורביה."
            ],
            "",
            [
                "ויצחק: תנועה בלתי רצונית כשאדם שומע טובה נפלאה אעפ\"י שמאמינה.",
                "ואם שרה: דיבור בלתי נשלם, היל\"ל ואם שרה תלד? וכי בת תשעים שנה תלד? ולפיכך שרה בזקף, ואם היה דיבור אהד, היה שרה בתביר."
            ],
            [
                "לו ישמעאל וגו': הלואי ויחיה ישמעאל, אינני מבקש שתעשה לי נס גדול כזה, איני כדאי לקבל מתן שכר כזה (רש\"י).",
                "יחיה לפניך: שתשמרהו מכל רע, כאדם המוליך בנו לפניו, וכן להתהלך לפני אלהים באור החיים (תהלים נ\"ו י\"ד)."
            ],
            [
                "אבל שרה אשתך: מה שתירגם אנקלוס בקושטא אינו זז מענין אבל (sed), כי כן בל' רומית verum עיקר הוראתו הוא כמו בקושטא, ופעמים רבות ענינו כענין אבל וכן כל \"באמת אמרו\" שבל' משנה ענינו אבל אמרו, וכן ברם נגזר מן ברי שענינו אמת ויציב, והוראתו כענין אבל, ואחר שאמרו באמת להוראת אבל, הפכו הענין ואמרו אבל להוראת באמת, כגון אמרו להן אבל (עירובין ל' ע\"ב), אמר להן אבל (שם ל\"ח ע\"א), אמרו לו אבל (שם מ\"א ע\"א) ענינם אמת הוא."
            ],
            "",
            "",
            [
                "ויכל, ויעל: נ\"ל כשכילה ועלה מיד ייקח אברהם."
            ],
            "",
            [
                "בהמולו בשר ערלתו: בהמולו הוא בנין נפעל, ועיקר הוראת הנפעל איננה על קבלת הפעולה (סביל), אלא על מה שאדם פועל בעצמו (כהוראת ההתפעל, עיין למעלה י\"ב ג'), וטעם בהמולו כשמל את עצמו, ואין צורך לומר שעשה הפעולה בידיו ממש, כי גם אם אמר לאחרים שימולו אותו ייאמר עליו שמל את עצמו, כמו והתגלח (ויקרא י\"ג ל\"ג), שאין הכוונה שיתגלח בידיו; ומלת בשר ערלתו היא מושא ישר, והראיה בפסוק כ\"ה שכתוב בו את (בהמלו את בשר ערלתו) ודוגמתו מצאנו אחר התגלהו את נזרו (במדבר ו' יט'). והנה המילים האלה המולו את, התגלחו את, יש בכאן שנים פעולים, מל את עצמו את בשר ערלתו, גלח את עצמו את נזרו, ואם באנו לפרשם בצמצום ייתכן לומר כי המושא הישיר השני הוא תוספת ביאור, מל את עצמו כלו' את בשר ערלתו, גלח את עצמו כלו' את נזרו; ויותר נראה (כדעת תלמידי יוסף ירא) כי הראשון איננו מושא ישר, אלא מושא עקיף, מל לעצמו את בשר ערלתו, גלח לעצמו את נזרו, וכן בלשון איטלקית ובלשון גרמנית ובלשון צרפת אותה צורה של כינוי הגוף משמשת שני השימושים האלה, מושא ישר או מושא עקיף והיא מובנת לפי הענין."
            ],
            "",
            [
                "נמול: נפעל משורש נמל, במקום נמל, וכן בלשון חכמים נציל, ומשורש מול היה משפטו נמול כמו נכון, והנה נימול מורכב מדרך הנחים והחסרים, וענין זה נוהג הרבה, כי השורש לא היה מעיקרו אלא בן שתים והוסיפו עליו את שלישית, והיה שוה אצלם לעשותו נח או חסר והיו עושים אותו פעמים מן הנחים ופעמים מן החסרים ופעמים מורכב משניהם."
            ]
        ],
        [
            [
                "וירא אליו ה': ע\"י מלאכיו, וכמו שמפרש והולך (רשב\"ם ונתיבות השלום).",
                "כחם היום: בעת הצהרים, כמו ויבאו כחם היום אל בית איש בשת, והוא שוכב את משכב הצהרים (ש\"ב ד' ה'), והקדים זה, כי לכך עיכב אברהם את המלאכים, מפני שהיתה שעת סעודה וגם ההליכה בדרך היתה כבדה בעבור רוב התום."
            ],
            [
                "ניצבים עליו: עמדו להם נוכח פתח אהלו."
            ],
            [
                "אדני: לגדול שבהם אמר, והוא שפגע בו ראשון, שהיה הולך לפני חבריו; ואמר אדוני בחירק, אמנם עשו אותו קודש (שבועות ל\"ה ע\"ב), כי סוף הענין הוכיח שהיה מלאך ה' והיה מדבר בשם שולחו. והכותים הגיהו: אם נא מצאתי חן בעיניכם אל נא תעברו מעל עבדכם."
            ],
            [
                "תחת העץ: להיות צל עליכם ובתוך כך אקחה פת לחם."
            ],
            [
                "פת: מן פתות אותה פתים (ויקרא ב' ו') חתיכת לחם; וכל זה כדרך הצדיקים שאומרים מעט ועושים הרבה (בבא מציעא פ\"ז ע\"א)",
                "וסעדו לבכם: האסטומכא, כי כל חלל הגוף ייקרא לב; ואולי לבב נגזר מן בב שענינו חלל, וממנו בבא שהוא הפתח, וממנו בבת עין, וממנו נבוב, וממנו ביב בלשון חכמים. כי על כן עברתם: כמו כי על כן באו בצל קורתי (בראשית י\"ט ח'), כי על כן ראיתי פניך (שם ל\"ג י')."
            ],
            [
                "שלש סאים: לא כולם לאכול מיד, אלא שיקחו להם לדרכם לצידה.",
                "עוגות: חררות דקות כמנהג הערבים עד היום (ואופים אותן משני הצדדים). ושורש עוגה הוא עוג, כי הגי\"מל רפה, ועוג ענין עגול, כשורש חוג, וכן בלשון חכמים (תענית כ\"ג ע\"א) עוגה ועמד בתוכה."
            ],
            [
                "רך: בשנים.",
                "וטוב: יפה.",
                "וימהר: אברהם על ידי צווי לנער."
            ],
            [
                "ויקח חמאה: לא הוצרך לפרש שהביא הלחם, אלא התוספת שלא אמר להם הוצרך לומר שהביא (רשב\"ם).",
                "חמאה: שומן החלב שקולטים מעל פניו (רש\"י) והסכימו עם רש\"י חכמי האומות האחרונים, וכן נראה ממה שכתוב מים שאל חלב נתנה וגו' הקריבה חמאה (שופטים ה' כ\"ה) נהרי נחלי דבש וחמאה (איוב כ' י\"ז), ברחוץ הליכי בחמה (שם כ\"ט ו')."
            ],
            [
                "הנה באהל: נ\"ל מפני שאין לה בנים והיא בושה, כטעם עקרת הבית (תהלים קי\"ג ט') העקרה היושבת בביתה ולא תראה החוצה מפגי הבושה. בי אמנם הם לא באו אליו כמלאכים שלוחים לבשרו, ומה להם לבשרו, שתלד לו בן? אלא מה שאמר להם שהיא באהל, נתן להם מקום לבשר אותו שלא תהיה כל ימיה עקרת הבית, אבל עוד מעט תלד לו בן. אבל מאין היה לעוברי דרך לידע שהיה שמה שרה? אולי שמעו אברהם מזכיר שמה."
            ],
            [
                "כעת חיה: נמצאה המליצה הזאת גם למטה פסוק י\"ד, וכן במלכים (ב' ד' ט\"ז) למועד הזה כעת היה את חבקת בן, ובפסוק שאחריו ותהר האשה ותלד בן למוצר הזה כעת חיה; ולא אדע עיקר המליצה ופירושה בדיוק, בדרך שתתישב בכל המקומות אשר מצאנוה, ואין ספק כי הכוונה כמו בשנה האחרת; ואולי ענינה כדעת אחדים, כשתחיה ותתחדש הצת הזאת, וכן כה לחי (שמואל א' כ\"ה ו') אולי ענינו ככה תהיו שמחים לזמן המתחדש, כלומר לשנה הבאה, ואולי כן היא ג\"כ דעת רד\"ק בשורש חיה.",
                "והוא אחריו: הפתח היה אחרי המלאך (רש\"י)."
            ],
            [
                "ארח כנשים: המנהג הידוע כמו שיש לשאר נשים, ולמטה (ל\"א ל\"ה), הוא נקרא דרך, נשים."
            ],
            [
                "עדנה: אין ענינו תאוות בשרים, כמו שתירגם רמבמ\"ן ואחריו י' ש' ריגיו, אבל הכוונה שישוב הבשר רך וענוג."
            ],
            [
                "ויאמר ה': נקרא השליח בשם שולחו, וכאן קרא את המלאך בשם זה, כי רק עתה יוודע לקורא שהיה מלאך ה' שהיה יודע הנסתרות, אבל שרה לא הבינה שהוא מלאך, כי כבר אפשר שיאמר זה דרך השערה בעלמא, ואם לא כן לא היתה מכחשת.",
                "האף אמנם: אמנם ננקד בשלוש נקודות בהתרבות המילה, האמנם (במדבר כ\"ב ל\"ז; מ\"א ח' כ\"ז; תהלים נ\"ח ב', דברי הימים ב' ו' י\"ח) וכן כאן האף אמנם שתי מילים שאינן אלא כתיבה אחת."
            ],
            [
                "למועד: לזמן המיועד שקבעתי לך ופירש ואמר כעת חיה."
            ],
            [
                "ותכחש שרה: ממקום שהיתה על פתח האהל ענתה לדברי המלאך, והוא ממקום שהיה ענה: לא כי צחקת.",
                "ותכחש: שורש זה מורה אמירת \"לא\" על מה שהוא הן או שאתרים אומרים שהוא הן.",
                "לא כי צחקת: רוב \"כי\" שאחר לא מתפרשים אלא (רשב\"ם ולפניו מנחם בן סרוק)."
            ],
            [
                "לשלחם: היה הולך עמהם מעט להיפרד מהם דרך כבוד כנהוג להראות שחברתם הביבה לו, ואין   הכוונה   ללוותם ממש."
            ],
            [
                "וה' אמר: מקרא זה ושנים שאחריו אינם דברי המלאך לאברהם (כדעת רשב\"ם ונתיבות השלום בפסוק הקורם), אך הכתוב מגיד מה שאמר האל קודם לכן בינו לבין עצמו, כלו' מגיד מהשבת האל (כדעת רמב\"ן), וזה כהקדמה למה שהוא בא לומר שהמלאך אמר לאברהם זעקת סדום ועמורה כי רבה וכו ', כלו' ה' מאהבתו את אברהם לא רצה לכסות ממנו מה שהיה בלבו לעשות, על כל ציוה למלאך שיאמר לו זעקת סדום וגו' הדבור והמעשה נעשים על ידי שליח, אבל המחשבה והרצון אינם על ידי שליח.",
                "וה' אמר: קודם לכן, כמו שפירש רש\"י על \"והאדם ידע\" (למעלה ד' א').",
                "המכסה אני מאברהם: הרי זה דרך חיבה וכבוד, כאדם המגיד   לאוהבו מה   שבלבו   לעשות ונותן לו מקום לחוות דעו אף הוא."
            ],
            [
                "ואברהם היו יהיה: והלא כבר גזרתי עליו גדולה וכבוד גדול, וראוי לי שאתנהג עמו דרך חיבה וכבוד."
            ],
            [
                "כי ידעתיו למען אשר יצוה: כי לכך בחרתי בו כדי שיצוה וכו ' באופן שיצוה וכו ' באופן שישמרו דרך ה' וכו ', כי לא בחר ה' באברהם בעבור אברהם לבד, אלא כדי שיהיה אב לעם קדוש (דון יצחק), ובחירת העם ג\"כ לא היתה בעבור עצמם, אלא בעבור המין האנושי כולו.",
                "ידעתיו: ענק בהירה והפרשה דרך חיבה, כמו רק אתכם ידעתי מכל משפתות האדמה (עמוס ב ב'). ואמנם אם תפרש ( כאנקלוס ורמבמ\"ן) ידעתיו שיצוה, או (כרש\"י) ידעתיו בעבור שיצוה, אין \"למען\" מתישב יפה, כי אין \"למען\" אלא להוראת התכלית (כדי שיצוה), או להורות המסבב (באופן שיצוה, שעל ידי כן יצוה). והנה \"למען\" הראשון הוא ההוראה הראשונה והשני על ההוראה השניה, שעל ידי שישמרו דרך ה' אוכל להביא על אברהם את אשר דיברתי עליו ויתקיים רצוני שאברהם יהיה לגוי גדול וכו ' והנה המקרא הזה כולו תוספת ביאור אל הקודם, להיות למוסר לבני ישראל למען ידעו כי מה שאמר שאברהם היו יהיה לגוי גדול וגו' אינו אלא בתנאי שישמרו בניו דרך ה', כי אז יביא ה' על אברהם את אשר דיבר עליו לא בזולת זה, ויזכרו תמיד כי קיום הבטחות ה' לאברהם כולו תלוי במעשיהם (אברהם מיינסטער).",
                "דרך ה' לעשות צדקה ומשפט: כמו שאמר ירמיה (ט' כ\"ג) כי אם בזאת יתהלל המתהלל השכל וידוע אותי כי אני ה' עושה חסד משפט וצדקה בארץ כי באלה חפצתי.",
                "דרך ה' למעז הביא ה': לשון נסתר על דרך (שמות כ\"ד א') ואל משה אמר עלה אל ה'.",
                "לעשות צדקה ומשפט: צדקה היא להטיב לזולתנו, ומשפט הוא שלא לעשות עוול לשום אדם (כי כמה פעמים אדם עושה צדקה עם קצת, ועושק וחומס את אחרים) ואין צורך לדחוק ולפרש כמו שפירשתי ב\"בכורי העתים\" לשנת תר\"ו עמוד ח' שאם יהיה אדם שופט אז יעשה גם משפט להציל עשוק מיד עושקו וכו'."
            ],
            [
                "ויאמר ה': אחד מן המלאכים"
            ],
            [
                "ארדה נא ואראה: אמר לו כך להודיעו שעדיין לא נגזרה גזרה, כדי לפתוח לו פתח שיתפלל עליהם, וכל זה דרך חיבה וכבוד מהאל על אברהם, וגם (כדעת תלמידי מוהר\"ר יצחק פארדו) להודיע מידת רחמיו, שאם היו בהם עשרה צדיקים היה נושא לכל המקום בעבורם.",
                "הכצעקתה: אי אפשר לפרש אם כצעקתה עשו, אעשה בהם כלה, כי לא תבוא הה\"א להורות על תנאי (עיין מה שכתבתי ב\"בכורי העתים\" תקפ\"ט עמוד צ\"ד וצ\"ה); ומה שהביא רש\"י ראיה מן הטעם שבין עשו לכלה, איננו ראיה, שהרי אף אם היה זה לגרמיה, לא היה אלא הפחות שבמפסיקים, ואיך יהיה כוחו גדול מכוח הטפחא? וכל שכן שאין זה מונח לגרמיה, כי אין אחריו מונח אחר, ואינו אלא פסק, שאין לו שום כוח בענין נתוח המאמרים, אבל הונח להורות הפסקה בקריאה, לסיבות פרטיות, אשר אין בהן כוח לתת מקום לטעם מפסיק, כגון פגישת שתי אותיות שוות (להגדיל למעלה, דברי הימים א כ\"ה ה'), או מילות דומות (אברהם אברהם למטה כ\"ב י\"ח, קדוש קדוש ישעיה ו' ג, והמול ימול למעלה י\"ז י\"ג), ופגישת שמות הקודש עם מילות חול בלא מפסיק ביניהם, ובאלה יבוא פסק להבדיל בין הקודש ובין החול (ויקרא אלהים לאור יום למעלה א' ה', וינגע ה' את פרעה למעלה י\"ב י\"ז); או ליתן ריוח בין שתי מילות, שמליצתן קצרה וצריך להבין דבר מה בין זו לזו, או שאחת מהן מקבלת שני פירושים, ועל ידי ההפסקה ירוחק אחד מהם, כגון הבכור נדב (במדבר ג' ב'), שענינו הבכור היה נדב, או הוא נדב, או שמו נדב, וכן באש לילה (דברים א' ל\"ג), שענינו באש בלילה; וכן כאן עשו כלה, הכוונה עשו בהחלט ובא הפסק ליתן ריוח בין שתי המילות, שלא יובן שכלה הוא היה המושא, על דרך כי אעשה כלה בכל הגוים (ירמיה מ\"ו כ\"ה), אבל יובן שהוא תואר הפועל (על דרך באש לילה), כמו כלה גרש יגרש אתכם מזה (שמות י\"א א'), וזה קרוב לפירוש ספורנו, ולא כפירושו ממש, כי הוא פירש עשו כולם, שאין ביניהם מוחה, וקרובים לזה דברי ראב\"ע, ולפי זה לא היה מקום לאברהם שישאל, האף תספה צדיק עם רשע, כי איך ייתכן שיכרית צדיק עם רשע אחר שכבר גזר לבדוק אם כולם חטאו?",
                "ואם לא אדעה: אראה אם עשו בהחלט כמו הצעקה שבאה אלי, ואם לא עשו כך בהחלט אז אדע מה אעשה (רש\"י); ובזה נרמז שאם עשו כצעקתה כבר הוא יודע מה יעשה, כי כבר גמר בלבו להכריתם. והנה עומק כוונת הכתוב אינו אלא כדברי רש\"י, אם עשו כצעקתה אעשה בהם כלה, אלה שלפי דעתי הגזרה איננה מפורשת רק נרמזת, ושיעור הכתוב כך הוא: ארדה נא ואראה אם עשו בהחלט ככל מה שהעולם צועקים עליהם (ואז אעשה בהם כלה), ואם לא עשו כך בהחלט, אז אדע מה אעשה להם."
            ],
            [
                "ויפנו משם האנשים: שנים מהם.",
                "ואברהם עורנו עומר לפני ה': במסורה ובמדרשים (לא בתלמוד) הזכירו פסוק זה בכלל י\"ח מלין תיקון סופרים, וזה לשון בראשית רבא (פרשה מ\"ט י\"ב) אמר ר' סימון תיקון סופרים הוא זה, שהשכינה היתה ממתנת לאברהם. אמנם (כדברי הראב\"ע) אין לנו צורך לתיקון סופרים, כי הנה המלאך השלישי היה גם הוא הולך לדרכו אחר שסיים דבריו לאברהם, אלא שאברהם ניגש אליו והתפלל, על כן נתעכב המלאך אצלו, ואמנם סיבת התעכבו היתה, כי אברהם לא חזר לאחוריו, אלא עמד וניגש אליו ודיבר דבריו."
            ],
            "",
            [
                "האף תספה: היה קשה לי למה לא בא הזקף על תספה, שהרי \"למען חמשים הצדיקים\" הוא דבק עם \"ולא תשא למקום\" ולא עם \"האף תספה\"; ויפה השיב תלמידי מוהר\"ר יצחק פארדו כי לכך לא הפסיקו האף תספה בזקף, כי ה\"א התמיהה שבמילת האף היא מושכת אחרת עמה במילות ולא תשא למקום, והנה מילות ולא תשא למקום דבקות בהכרח עם האף תספה, ואם היה תספה בזקף, היה מאמר ולא תשא למקום בניחותא ולא בתמיהה, והיה חרוף וגדוף."
            ],
            "",
            [
                "אם אמצא בסדום חמשים צדיקים בתוך העיר ונשאתי לכל המקום: לכל הכרכים, ולפי שסדום היתה מטרופולין וחשובה מכולם תלה בה הכתוב (רש\"י), כלו' שהיה צריך שיהיו חמישים צדיקים בתוך עיר סדום ממש, ולא יספיק, אם יהיו עשרה צדיקים בכל אחד מחמשת הכרכים; וטעם הדבר' כי ארבעה הכרכים היו נמשכים אחרי החוקים והמשפטים הנוהגים במטרופולין שלהם, ומסדום יצאה הנבלה בכל הכיכר, כי אנשי סדום התקינו להרחיק האורחים מביניהם (עיין פירושי למטה י\"ט ה' ט'), ומהם ראו וכן עשו יושבי שאר הערים. והנה לכד נשלקו המלאכים לסדום לנסות יושביה, בדי שאם היו ביניהם צדיקים ישתדלו להציל האורחים, או לפחות ישבו בבתיהם ולא יצאו החוצה לראות הנבלה הנעשית להם; וזה טעם ארדה נא ואראה וכו ' כי ע\"י שליחת המלאכים עשה הקב\"ה הנסיון שאמר לאברהם שהוא רוצה לעשות. והנה אברהם התפלל שיסלח ה' לכל הכיכר, אם יימצאו בסדום חמישים צדיקים או מ' או ל' או די או עשרה, כי גם עשרה הם עדה ואולי יוכלו להניא את לב אנשי העיר מעשות התועבה ואולי יצליחו לבטל החוק הרע שחקקו להם, אבל בפחות מעשרה רחוק הוא שיהיה כוח בידם למשוך אליהם כל אנשי העיר, אבל מה שכתב רש\"י (פסוק כ\"ט) שאם יהיו מ' יצילו ארבעה כרכים, ואם ל' יצילו ג' כרכים, ואם ך' הם יצילו שנים, ואם עשרה הם יצילו אחד, הוא רחוק מאד, וכבר דחה אותו הרמב\"ן בטענות נכוחות, וסיים: ולא ידעתי מי הכניסו לרב במה שאמר."
            ],
            [
                "הואלתי: נ\"ל הוראת לשון הואיל המשכת פעולה, וכן ויואל משה לשבת את האיש (שמות ב' כ\"א) אחר שבא אצלו המשיך ישיבתו בביתו, וכן ולו הואלנו ונשב בעבר הירדן (יהושע ז' ז') הלואי נתעכבנו שם, וכן ויואל הכנעני לשבת בארץ (שם י\"ז י\"ב ושופטים א' כ\"ז), ויואל האמרי לשבת בהר חרס (שופטים א' ל\"ה) המשיך ישיבתו שם, וכן ויואל הלוי לשבת את האיש (שם י\"ז י\"א), וכן הואל נא ולין (שם י\"ט ו'), וכן ותדבר אל עבדך את הטובה הזאת ועתה הואל וברך את בית עבדך (שמואל ב' ז' כ\"ח כ\"ט) המשך ברכתך על ביתי, וכן הואל קח ככרים (מלכים ב' ה' כ\"ג) אחר ששאלת ככר כסף המשך לקיחתך וקח שני ככרים, וכן הואל נא ולך את עבדיך (שם ו' ג') אחר שהתרת לנו ללכת המשך חסדך אתנו ולך גם אתה עמנו, וכן ויואל אלוה וידכאני (איוב ו' ט') ימשיך הייסורים עלי עד שימיתני, ומכאן מילת   הואיל שבלשון חכמים, היא מורה על דבר הנמשך מן הקודם. אבל ויאל ללכת כי לא נסה (שמואל א' י\"ז מ') הוא טעות סופר, וצריך לומר וילא, לא היה   יכול ללכת כי לא ניסה וכמו שמפרש מיד: ויאמר דוד אל שאול לא אוכל ללכת באלה כי לא ניסיתי."
            ]
        ],
        [
            [
                "ולוט יושב בשער סדום: היה דרכם להיקבץ בשער העיר ושם היו מוכרים וקונים כל מקת, ומזה נקרא המחיר שער, באמרם שער התבואה, נמו שאומרים באיטלקית ובצרפתית אותה מילה על מקום המכירה ועל המחיר."
            ],
            [
                "והשכמתם והלכתם לדרככם: לדעת יוסף ירא אמר להם שימהרו ללכת לדרכם בבוקר קודם שיתקבצו אנשי סדום להרע להם. ואח\"כ מצאתי כן בדון יצחק."
            ],
            [
                "משתה: נראה שאיננו סעודה, כי לא היו סועדים אלא לעת הצהרים, ואח\"כ לעת ערב היו אוכלים אכילה קלה והיה עיקרה שתיית היין ולכך נקראת משתה, והסעודה העיקרית היתה נקראת לחם וישבו לאכול לחם (בראשית ל\"ז כ\"ה)."
            ],
            [
                "טרם: ענינו תמיד עדיין לא (רש\"י רמבמ\"ן).",
                "אנשי סדום: הידועים ברשעתם.",
                "נסבו על הבית: שמו עצמם בסיבוב על הבית. ",
                "מקצה: מקצה העיר עד הקצה (רש\"י)."
            ],
            [
                "ונדעה אותם: עון סדום היה (יחזקאל ט\"ז מ\"ט) גאון שבעת לחם ושלות השקט... ויד עני ואביון לא החזיקה, גם חז\"ל בפרק חלק (סנהדרין ע\"א, ע\"ב) ציירו רשעם כשונאי עני ומכלי רגל אורחים מביניהם; והנה בימי קדם היה דרך העולם לנהוג כבוד באורחים, והיו מספיקים להם כל צרכיהם, ובהפך אנשי סדום (וכן אנשי הגבעה, שופטים י\"ט) לא לבד שלא היו מחזקים ידם כלל, אלא היו מתעללים בהם במשכב זכר, ואם היה אחד מהם מאסף אורחים אל ביתו היו נקבצים כל העם מנער ועד זקן, לא שכל העם יתעללו בהם, אלא להתחזק עליהם לבלתי יימלטו מידם או לשמוח ולעלוז בחרפתם וצערם של אורחים, וייתכן שגם ביניהם היו אנשי העיר עושים הנבלה הזאת איש אל רעהו, ולפיכך ישמחו כמוצא שלל רב בבוא לידם איש מארץ אחרת שלא היתה התועבה הזאת נוהגת שם, והיה בחזקת גן נעול מעיין חתום, ולפיכך כדי לפייסם הוצרך לוט לומר להם: הנה נא לי שתי בנות אשר לא ידעו איש. והנה לא נזכר שנקבצו שם גם הנשים, ולא אמר מאיש ועד אשה, כי מעשה התועבה הזאת דבר שנוא ומתועב הוא לנשים, כי משכב הזכר ממעט אהבת הזכרים אל הנקבות, ולפיכך היו יושבות בבתיהן."
            ],
            "",
            "",
            "",
            [
                "האחד בא לגור וישפוט שפוט: ראו, אם לא טוב עשינו להרחיק את האורחים מעלינו, הנה אהד שבא לגור בינינו כבר הוא עושה עצמו כשופט ואומר לנו: אל אחי תרעו, כאילו מנהג וחוק שחקקנו אינו הגון."
            ],
            "",
            [
                "בסנורים: אולי נגזר מן שונא אור, והוא חולי עינים, שאינם יבולים לסבול האור, והושאל למין ממיני העוורון, אעפ\"י שכאן היה לילה והלילה טוב לשונאי האור.",
                "וילאו: יגעו לריק, עיין פירושי בישעיה א' י\"ד."
            ],
            [
                "עוד מי לך פה: עיקרו לשון שאלה, מי יש לך פה, והכוונה כל מי שיש לך פה אם יש לך פה עוד קרובים; וכן מי אשר חטא לי אמתנו מספרי (שמות ל\"ב ל\"ג), אין ענינו שאלה, אעפ\"י שעיקרו שאלה, כאומר: מי הוא אשר חטא לי? אותו ולא אחרים אמחה מספרי."
            ],
            [
                "לשחתה: לשחת העיר או הארץ הזאת, לא המקום הזה.",
                "וישלחנו: עיין למעלה ג' כ\"ג ."
            ],
            [
                "לוקחי בנותיו: כמו (שמות י\"א ה') היושב על כסאו, ועיין במקרא שאחר זה."
            ],
            [
                "ויאיצו: קל משורש איץ וענינו דחק, כמו כי אץ לך הר אפרים (יהושע י\"ז ט\"ו).",
                "הנמצאות: הוזר גם לאשתך, קח את הנמצא אתך, ואל תחוש לחתניך שאינם כאן, וכן דעת בעל הטעמים, ולפי זה לא היו לו בנות אחרות, ופירוש לוקחי בנותיו שהיו עתידים לקחת בנותיו.",
                "פן תספה: מה שהביא כאן רש\"י ראיה מן התרגום, ולא למעלה על האף תספה (י\"ח, כ\"ג וכ\"ד), אולי הוא מפני כי שם ייתכן לפרש ענין תוספת, וכאן היה קשה לו לפרשו ענין תוספת, אבל באמת דסף כל דרא בתרגום אנקלוס (במדבר ל\"ג י\"ג) הוא משורש סוף (כמו לא יסוף מזרעם) (אסתר ט' כ\"ח), ותספה הוא מנחי ל\"ה, וענינו תמיד ענין תוספת, עיין פירושי בישעיה י\"ג ט\"ו"
            ],
            [
                "ויתמהמה: המאחר קובע זמן אחר, ואומר: אחר כך וכך זמן אעשה, אבל המתמהמה אומר: הנני הנני, והוא מתעכב, והברו ממתין לו (כן אמרתי בחלומי בליל כ\"ג אדר תק\"ף), והמילה נגזרת ממילת מה (כדעת בן אפרים שהביא ראב\"ע) שחברו הממתין לו אומר: מה, מה, כלו' מה אתה עושה? מה יש לך עוד להתעכב. או שהמתמהמה עוסק בדבר אחר, וכשחברו מפציר בו שימהר, אומר לו: מה, מה, כלו' מה אתה מבקש ממני? והיום כ\"ג אדר תר\"ג (כ\"ג שנים אחרי החלום הנזכר) נ\"ל כי עיקר לשון התמהמה הונח על המתעכב, מפני שאינו יודע לגמור בדעתו מה יעשה, והוא שואל לוה ולזה: מה אעשה? וחבריו יועצים אותו עצות הפכיות ומתוך כך אינו עושה כלום, והוא מהעכב מהעדר עצה, הלא תראה כי לולא התמהמהנו כי עתה שבנו זה פעמים (למטה מ\"ג י) הם היו אומרים לילך ויעקב לא היה רוצה שילכו ומבלי הסכמה נתעכבו; ולא יכלו להתמהמה (שמות י\"ב ל\"ט) אם לא גורשו היו מתעכבים בהעדר הסכמה, כי זה היה אומר: נלך, וזה היה אומר: לא נלך; אבל מאחר שגורשו לא יכלו להתמהמה; ואהוד נמלט עד התמהמהם (שופ ' ג' כ\"ו) קודם שיסכימו כולם בעצה אחת לפתוח דלת אדוניהם עבר קצת זמן, ובתוך כך נמלט אהוד; חשתי ולא התמהמהתי לשמור מצוותיך (תהלים קי\"ט ס'), לא הייתי מפקפק בלבי אם לעשות ואם שלא לעשות המצוות הבאות לידי, אלא מיד בבואן לידי מיהרתי לקיימן; ראו אנכי מתמהמה בערבות המדבר עד בוא דבר מעמכם להגיד לי (ש\"ב ט\"ו כ\"ח), אעשה עצמי כלא יודע לגמור עצתי ואמתין עד בוא דבר מעמכם. ואח\"כ שימשו בל' התמהמה על כל עיכוב קטן לאיזה טעם שיהיה, כגון והתמהמהו עד נטות היום (שופטים י\"ט ח') אם יתמהמה חכה לו (חבקוק ב' ג') ולענין התמהמהו ותמהו (ישעיה כ\"ט ט') עיין פירושי. והיה נראה לתלמידי הרי\"ף כי לשון התמהמהו הוא משורש תמה כי כן כל תמהון הוא שממון ומבוכה ובילבול המחשבות והעדר כל עצה. והשיבותיו כי זה ייתכן במילת ויתמהמה אבל במילות התמהמהתי מתמהמה וחבריהן כולן בהכרה בנין התפעל, א\"כ אין הת\"יו מן השורש ואין המילה משורש תמה, ואמנם איננו רחוק שיהיה שורש תמה נגזר גם הוא ממילת מה, וכן בהגדה: תם מה הוא אומר מה זאת. בחמלת : תרגומו \"כדחס\", כן הוא בדפוסים ישנים, וכן היתה גירסת ר\"ש דובנא שאמר כי אנקלוס עשה ממנו פועל; ובדפוסים אחרונים \"ברחם\", והוא שיבוש.",
                "ויוציאוהו ויניחוהו: הרי מפורש שלא הלך אחד מהם עמו ללוותו ולהצילו, ולא היה אחד מהם שלוח להציל ואחד להפוך, אלא שניהם להפוך ולהציל."
            ],
            [
                "ויאמר: אחד מהם, אותו שהיה מתראה הגדול שבהם, כמו באברהם (בראשית י\"ח ג'), ושניהם קודם שייפרדו מאתו נתעכבו אצלו מעט לדבר עמו ולשמוע דבריה ואח\"כ נשארו בסדום להפכה, ולוט וביתו הלכו להם. ולשעבר הייתי מפרש שאחר שהוציאוהו מן העיר אחד מהם הלך לו ורק אחד נשאר עם לוט להצילו, אך עתה בשנת תר\"ג ראיתי כי לפי זה לא יובן איך היה המלאך המציל אומר לבלתי הפכי וגו' כי לא אוכל לעשות דבר וגו'."
            ],
            [
                "אל נא אדני: לשון רבים, וכן דעת רש\"י שכתב (לפי דעת עצמו ולא על פי רבותינו) אל תאמרו אלי להימלט ההרה, ואח\"כ אמר בלשון יחיד הנה נא מצא עבדך וכו ' לגדול שבהם; ורבותינו (שבועות ל\"ה ע\"ב) עשו אותו קודש, מפני שהיה מלאך ומדבר בלשון שולחו, גם לוט דיבר לו כמדבר עם האל, שאמר ותגדל חסדך וגו'."
            ],
            "",
            [
                "הלא מצער היא: מצער היא תיבה כוללת השם והתואר, כמו גנבה שענינה דבר נגנב, קודש דבר קדוש (עיין \"בכורי העתים\" תקפ\"ט עמוד צ\"ב וצ\"ד), וכן מצער דבר קטון."
            ],
            [
                "לבלתי הפכי: אע\"פ שהכ\"ף דגושה אין ספק שהוא מקור, כמו בשכבך (דברים ו' ז'), וכן בשמות מצאנו נסכיהם, (ויקרא כ\"ג י\"ח) כספיהם (למטה מ\"ב כ\"ה), בדגש שלא כמשפט."
            ],
            "",
            [
                "ולוט בא צוערה: אין הכוונה כתרגום רמבמ\"ן אז לוט בא צוערה, אך הכתוב מחובר למקרא שאתריו כדעת ר\"ש דובנא בפסוק שאחר זה, כשהשמש יצא על הארץ ולוט בא צוערה, אז ה' המטיר על סדום."
            ],
            [
                "וה' המטיר על סדום וגו': דעת אהדים כי ירדה אש מן השמים והבעירה החמר והנפט שהיה מפוזר בקרקע הככר ההוא. ונקראה האש מן השמים גפרית, כי תניח אחריה ריח גפרית, וכן כתוב ימטר על רשעים פחים אש וגפרית (תהלים י\"א ו'), ואבני אלגביש אש וגפרית אמטיר עליו (יחזקאל ל\"ת כ\"ב); ואולי האש שאחזה בחמר שהיה במעי הארץ גרם גם כן רעש ומפלה. וענין מהפכת סדום הזכירוהו ג\"כ סופרי העמים, עיין סטראבון ספר י\"ג, טאציטוס (היסטוריות ספר ה' פרק ו') דיאודורוס סיקולוס ס' י\"ס, פליניאוס ס' ה' פרק ט\"ז ואחרים."
            ],
            [
                "ויהפוך את הערים: ממעלה למטה, לא כפירוש נתיבות השלום: ולהפוך וכו ' ההפיכה כהוראתה הפשוטה הפיכה מקומית ממטה למעלה, כאשר קיבלו חז\"ל בבראשית רבא (פ' נ\"א ו') ארבעתן יושבות בסלע אחד ובא מלאך והפכן מלמעלה למטה שנאמר (איוב כ\"ח ט') בחלמיש שלח ידו הפך משרש הרים. ואף לא כדעת ר\"ע ספורנה אלא נעשה חלל בקרקע מרוב החמר שנשרף ונפלו שמה הבנינים והצמחים. נפילת הבנינים נקראת מהפכה כמו שמצאנו (איוב י\"ב ט\"ו) וישלחם ויהפכו ארץ."
            ],
            [
                "ותבט אשתו מאחריו: בהיותה אחריו של לוט; ובעל הטורים מפרש אל תביט אחריך כדי שלא תתעכב, ואשת לוט הביטה והתעכבה בדרך והדביקתה הרעה."
            ],
            [
                "והבכם אל המקום: הלך בהשכמה אל המקום."
            ],
            "",
            "",
            [
                "ירא: חשב שלא נמנע המלאך להפוך את צוער אלא עד כדי שיהיה לו זמן להימלט ההרה ושאח\"כ ישחיתנה. (הרמב\"ן ודון יצחק)."
            ],
            [
                "אבינו זקן: ולא יתאמץ להרחיק נדוד אל ארץ אחרת (ספורנו) ולא יתעורר להשיאנו לאיש.",
                "ואיש אין בארץ: לא בכל העולם, אלא בגליל זה (ספורנו), והנה שם בהר היה יישוב ומשם היה להם לחם ויין, אמנם לוט לסיבה מן הסיבות לא היה חפץ בחברתם (אולי מפני שראה כי התחברותו עם אנשי סדום גרם לו רעה וסכנה), ועל כן ישב במערה ואמר לבנותיו כי אין אנשי הגליל ההוא ראויים להתחבר אליהם, זה טעם ואיש אין בארץ (ראוי והגון) לבוא עלינו כפירוש ספורנו."
            ],
            [
                "לכה: מילת הזירוז, כמו הבה, ולא תשתנה, וכן ראה אנכי נותן לפניכם היום (דבר' י\"א כ\"ו) הבה נא אבא אליך (ברא' ל\"ח ט\"ז), הבה נבנה לנו עיר (שם י\"א ד') והשמרונים באוולתם הגיהו: לכי. ",
                "ונחיה מאבינו זרע: נעמיד זרע (וזה יהיה על ידי אבינו), כי בושה וצרה גדולה היתה לאשה היותה בלי זרע, כמו שראינו בשרה ורחל; וגם מלבד זה מה יעשו כשימות אביהן והן בתוך עם בלתי הגון, אם לא יהיו להן בנים להחזיק בידן."
            ],
            [
                "לא ידע בשכבה ובקומה: הלכה אצלו בהיותו ישן והלכה מאתו בעודו ישן, והיתה שכיבתה אצלו וקימתה מאצלו בלי ידיעתו, אך שכב אותה בחלום, כי קירוב אשה ומגעה גורם קישוי גם בשינה, והוא גורם הרהורים והלומות. נקוד על וי\"ו של ובקומה, אולי שהיתה בקצת ספרים המלה חסרה ו\"יו כמו למטה פסוק ל\"ה, ובספרים שמצאו בהם המילה מלאה, ניקדו על הוי\"ו להורות שהיא יתרה."
            ],
            [
                "אמש: נ\"ל עיקר הוראתו חושך ולילה (קרוב לרמשא בארמית) כמו אמש שואה ומשואה (איוב ל' ג'), והושאל אח\"כ להורות ביחוד על הלילה שעבר, כדרך שהושאל שם בוקר להורות על היום העתיד, בקר ויודע ה' את אשר לו (במדבר ט\"ז ה'), וכן בלשון רומית ובאיטלקית ובלשון גרמנית; וכיוצא בזה הושאל שם ערב להורות על היום הקודם, כמו ערב שבת, ערב יום טוב."
            ],
            "",
            "",
            [
                "מואב: דעת רוזנמילר כי מן כענין מא בערבית שענינו מים (וכן בארמית מוי) גם זרע (כמו וממי יהודה יצאו, ישעיה מ\"ח א'), כלו' שנולד מזרע אבי."
            ],
            [
                "בן עמי: התפארה שיש לה בן שהוא מעמה ולא מעם אחר, כי גנאי היה אצלה להיבעל לאנשי המקום ההוא (וכן דעת ספורנו). והנה De wette אומר, כי כל הסיפור הזה בדו אותו ישראל משנאתם את המואבים ואת העמונים; וזה שגעון גדול, כי הלא בהפך ע\"י הסיפור הזה נעשו האומות ההן קרובי ישראל ואחיהם, ונאסר לישראל להתגרות בם, ואם היו ישראל מזייפים תורתם מפני השנאה, היה להם לומר שאינם בני לוט, אלא מזרע סדום. מלבד כי התורה לא גינתה מעשה בנות לוט, ומעולם לא מצינו שהיו המואבים והעמונים נבזים ושפלים בעיני ישראל מפני שנתעברו אמותם מאביהן. ויוסף ירא אומר כי להיות שהצעירה קראה שם בנה בן עמי, מזה נמשך שאומרים על הרוב בני עמון, מלך בני עמון, ארץ בני עמון, אלהי בני עמון, ואין אומרים מלך בני מואב, ארץ בני מואב."
            ]
        ],
        [
            [
                "ויסע משם אברהם וגו': אמר קלריקוס שלא היה המעשה עכשו בהיות שרה בת תשעים שנה, אלא קודם לכן. ומה הרויח בזה, כי סוף סוף בת ס\"ה שנה היתה בצאתה מחרן. ואהוד מוסיף כי כאן כתוב אברהם ושרה לא אברם ושרי ושמם לא נשתנה עד היותם בן ק' ובת צ' (למעלה פרק י\"ז ). אמנם נ\"ל   פשוט כי אחר שרצה ה' שתלד שרה אחרי זקנתה, בהכרח כי אחרי בלותה היתה לה עדנה ושב לה אורח כנשים, והנה חזרה אשה יפה כבתחילה. ארצה הנגב: אמר יאסט כי נראה לו שלא נהג השם הזה רק אחר ביאת ישראל בארץ כנען. ולמה לא יכלו גם הכנענים לקרוא בשם זה החלק הדרומי מארצם, וישראל בדור המדבר למדו מהם קריאת שם זה או ידעוהו בקבלה מימי יעקב."
            ],
            [
                "אל שרה: אל כמו על וכמוהו רבים, כגון אל שאול ואל בית הדמים (ש\"ב כ\"א א')."
            ],
            [
                "הנך מת: אם תשכב עמה ואם תעכב אותה אצלך, כי אמנם אשת איש היא (דח\"א), ואבימלך לא הבין שהוא על תנאי ואמר הגוי גם צדיק תהרוג."
            ],
            [
                "הגוי וגו' תהרוג: כך היתה אמונתם כי חטאות המלך נענשים בעמו, כמ\"ש כי הבאת עלי ועל ממלכתי חטאה גדולה."
            ],
            "",
            [
                "כי בתם לבבך עשית זאת: ולא אמר ובנקיון כפיך כמו שאמר אבימלך בתם לבבי ובנקיון כפי; ובמדרש רבא (פ' נ\"ב ח) אמרו הוא אמרת משמוש ידים היה, והוא נמצא גם בפי' רש\"י בקצת דפוס\" ובכ\"י שבידי; ונראה שאינו אלא תוספת שהוסיפו אחרים בגליון, כי רש\"י נותן טעם אחר לחסרון מלות \"ובנקיון כפיך\" באמרו שלא ממך היה וכו', והכוונה: תום לבב היה בך, כי לא ידעת היותה אשת איש, אבל נקיון כפים לא היה בך, כי מה שלא עשית לא היה אלא להעדר כוח. וכן במקראות גדולות אין כאן \"משמוש\". ונ\"ל שאם כתב רש\"י שהיה שם משמוש, לא היה אומר שלא ממך היה שלא נגעת בה, אבל היה אומר שלא שכבת עמה.",
                "לא נתתיך: עיין למטה פסוק י\"ח."
            ],
            [
                "כי נביא הוא: מאמר מוסגר, להיותו נביא ידע שלא נגעת בה ויתפלל עליה (רש\"י).",
                "ויתפלל בעדך: כי גם השוגג צריך כפרה."
            ],
            "",
            [
                "חטאה גדולה: החטא היה למלך לבדו, אבל העונש היה למלך ולכל ממלכתו, עיין למעלה פסוק ד'."
            ],
            [
                "מה ראית: אחר שאמר לו מעשים אשר לא יעשו וגו', תיקן דברו דרך כבוד ואמר לו: ידעתי כי לא איש רע אתה המטעה את הבריות בכוונה להזיק, אבל הודיעני נא מה ראית וגו', כלו' מה היה הדבר שהביאך לעשות כן, ומה היתה כוונתך בזה."
            ],
            [
                "רק: בלא ספק, והוא נאמר דרך אומדן הדעת; כאדם האומר: נראה ודאי שהענין כך, כמו רק עם חכם ונבון הגוי הגדול הזה (דברים ד' ו') רק שנאתני ולא אהבתני (שופטים י\"ד ט\"ז).",
                "אין יראת אלהים במקום הזה : אין הכוונה שהיו רוב העם אנשי עול וחמס, אלא שלא היו נזהרים בהונאת מגר, כי אף אם לא היו עושים חמס זה לזה, ייתכן שיהיה זה ליראת המלך והשופטים, אבל המלך והשופטים לא היו משגיחים על הונאת הגרים, ואין אהבת הגר אלא מיראת האל; והנה היה אפשר לאברהם לומר דבר זה לאבימלך בלי שיהיה בזה חירוף וגידוף למלך ולהנהגת מלכותו. והראיה שלא היו אנשי הארץ ההיא נזהרים מהונאת הגר, ושלא היה לגרים מקום לצעוק אל המלך או אל השופטים שיעשו משפטם, הוא ענין הבאר אשר גזלו עבדי אבימלך, ואברהם לא מלאו לבו לצעוק על הדבר עד שבא אליו אבימלך וביקש ממנו שיכרות ברית לו ולזרעו (למטה כ\"א כ\"ה). וכל זה אמנם איננו מתנגד למה שאמרתי למעלה (י\"ט ה') שהיה דרך העולם לנהוג כבוד באורחים, כי אורח לחוד, וגר המתעכב לחוד, וגם איש הבא בגפו ומתאכסן בבית איש מאנשי העיר לחוד, ואיש הבא עם משפחתו ועם נכסיו לחוד.",
                "והרגוני: כדי שלא אקח את אשתי מידם או אשתדל להרוג את החוטף אותה או להינקם ממנו איך שיהיה."
            ],
            [
                "וגם אמנה וגו': מה שלא הגדתי לשום אדם היותה אשתי היה מפני היראה, אבל מה שאמרתי שהיא אחותי הוא אמת, כי אחותי בת אבי היא אך לא בת אמי. ונראין הדברים כי כך היה הענין באמת כמשמעו, ושקודם התורה היו נזהרים מן האחות מן האם בלבד ולא מן האחות מצד האב, ועיין למעלה י\"א כ\"ט ."
            ],
            [
                "ויהי כאשר התעו אותי וגו': אין ספק כי אין פשט הכתוב מסכים עם הנגינות כי מבית אבי מוסב למילות התעו אותי ולא לאלהים, והיה ראוי להטעים ויהי כאשר התעו אותי אלהים מבית אבי, ונראה כוונת בעל הטעמים לסמוך אלהים לבית אבי, כדי שיובן שאינן קודש אלא חול, (וזה מפני מילת התעו שהיא לשון רבים) אלהים של בית אבי, והטעם בסיבת אלהי בית אבי שמאסתי הוצרכתי ללכת נע ונד בארץ; אלא שאין דרך הלשון לומר \"אלהים מבית אבי\" אם הכוונה אלהי בית אבי, לפיכך אין מנוס מלקרב \"מבית אבי\" ל\"התעו אותי\", כאשר אלהים התעו אותי מבית אבי, והכוונה כשרצה האל שאגלה מבית אבי; ואמר התעו לשון רבים לומר, שלא היה אל אחד מהאלהים הרבים (כאמונת אבימלך) שרצה שיגלה, אלא קיבוץ האלהים כולם, כלו' לפי האמת האל היחיד אשר הוא עומד במקום שאר האלהים כולם; הן אמת כי אין דרך לשון העברים לומר הפועל בלשון רבים אצל שם האלהים, כי אמונת היחוד מפורסמת ביניהם, אבל אברהם הוצרך לדבר כן עם מלך עובד אלילים. ואמנם לא אמר שהאל ציוהו לצאת מארצו, ואמר התעו אותי, כלו' כשנגור עלי, כשהוצרכתי להתרחק מבית אבי, דרך ענוה, שלא להתפאר בנבואה, כי אעפ\"י שהאל אמר לאבימלך כי נביא הוא, אולי אבימלך לא הגיד לאברהם כל מה שאמר לו ה' והנה כל הפסוק הזה לא היה אברהם צריך לאמרו, אחר שאמר כי אמרתי רק אין יראת אלהים וגו', אך הוסיף זה (כדברי דון יצחק) כדי להודיע לאבימלך שהתחבולה הזאת לא עשה אותה בארץ ההיא בלבד, כאילו רק שם אין יראת אלהים, אלא מיד בצאתו מבית אביו נועץ עם אשתו לעשות כן בכל מקום. ור\"ע ספורנו רצה להרחיק שיאמר אברהם התעו בלשון רבים על האל היחיד, ופירש בסיבת אלהי הנכר שמאסתי הוצרכתי לצאת מבית אבי; וזה דחוק, ואיך יוכל אבימלך להבין ממילות התעו אותי אלהים, שהוא מאס באלהי אביו ועל כן הוצרך לצאת מארצו?"
            ],
            "",
            "",
            [
                "ולשרה אמר וגו': עיין \"בכורי העתים\" תקפ\"ט עמוד 148--144, ועיין י' ש' ריגיו בשם חד מן חבריא בפירושו לתורה כתב י' ש' ריגיו: חד מן חבריא פירש מילת כסות מלשון כי יסיתך (דברים י\"ג ז'), והכ\"ף משמשת, ודעתו בפירוש הכתוב כך: ראשונה הוכיח אבימלך את אברהם, אבל הוא מצא מענה לאמר, להציל נפשי עשיתי זאת, ואבימלך קיבל דבריו ונתן לו מתנות, אח\"כ בא אל שרה להוכיח גם אותה ולשמוע מה בפיה, ואמר לה: הנה נחתי אלף כסף, לאיש אשר קראת אחיך, ודעי וראי כי רע ומר אמרך אחי הוא! כי הנה הדיבור היה הוא לך כמו מסית עיניים לכל רואייך ולכל שומע שמעך כמוני היום, כי כראותנו את יופיך וכשמענו היותך פנויה לא נישמר מקחתך לאשה, והיא נוכחת וקיבלה תוכחתו, כי לא יכלה לענות אותו. - וגם זה הפירוש נכון לולא האתנח שבמילת אתך. ומילת \"כל\" היא על דרך ויד כל בו, (למעלה ט\"ז י\"ב ), ומילת \"ואת\" ענינה ועם. ורמב\"ן פירש הנה הכסף שנתתי לאברהם יהיה לך כסות עינים, שיכסו בני אדם את עיניהם מהביט בך ומהביט בכל אשר אתך, כלו' אפי' להביט בנערותיך ושפחותיך, באמרם: הנה המלך הוצרך לתת כופר נפשו על אשר שלח ידו באשת הנביא; ושרה לא נתפייסה לו, אבל עם כל זה היתה מתווכחת עמה לאמור שלא תמחול לו. ור' יצתק עראמה פירש בהפך, הנה אחיך הוא מעוור עיני דעתך לתיתך חשודה לכל אשר איתך בפי כל הבריות, לכן אל תוסיפי לעשות כדבר הזה עוד; והיא קיבלה תוכחתו. וניקולוס די לירה פירש הנה המנהג הזה לומר, אחי הוא שהוא כסות עינים והסתרת האמת הוא טוב לכל אשר איתך, כלו' אין רע אם תאמרי כן אל הקרובים אליך ומכירים אותך, כי הם לא יטעו בזה, כי ידעו שאת אשת איש; אבל \"את כל\", כלומר עם שאר בני אדם שאינם מכירים אותך, ראוי שתקחי מוסר ותזכרי מה שאירע לך עמי. ודעת אחרים כי הפנויות היו הולכות בגילוי הפנים, והנשואות היו מכסות פניהם ברדיד, והנה אמר לה כי באותם אלף כסף תקח לה רדיד לכסות עיניה ופניה, כל' שאין ראוי לה לעשות עצמה עוד כפנויה."
            ],
            "",
            [
                "כי עצור עצר וגו': נראה כי משעה שבאה שרה בבית אבימלך ה' מנע את אבימלך מלשמש עם אשה כלל (לא נתתיך לנגוע אליה) (הרמב\"ן), וכדי שלא יחשוב שהעדר תאותו בא מצד שרה שאיננה נושאת הן בעיניו, לפיכך מנע ממנו התשמיש גם עם אשתו וגם עם אמהותיו; ואף הנשים עצמן (אשתו ופילגשיו) עצר בעד רחמן באופן שלא יוכל שום אדם לבוא אליהן.",
                "וילדו: לשון נקיה, והטעם חזרה בהם היכולת לבעול ולהיבעל."
            ]
        ],
        [
            "",
            [
                "ותהר ותלד: שניהם נקשרים למילת לאברהם, כמו (למטה ל\"ח כ\"ה) לאיש אשר אלה לו אנכי הרה, ולפיכך ותהר בטעם משרת ולא נכתב ותהר שרה ותלד לאברהם (כמו ותהר בלהה ותלד ליעקב גן, למטה ל' ה') שלא לתת פתחון לליצני הדור לומר מאבימלך נתעברה שרה."
            ],
            [
                "הנולד לו: שנולד לו לשון עבר, כי הלמד בפתח, והה\"א במקום אשר, כמו הבאה מצרימה שבעים (למטה מ\"ו כ\"ז), ההלכוא אתו (יהושע י' כ\"ד)."
            ],
            "",
            [
                "בהולד לו את: כשהיולדת ילדה לו את יצחק, וכן למטה ביום הגמל את יצחק. הנפעל בא להוראת נושא סתמי, על דרך יתן את הארץ. (במדבר ל\"ב ה') וחבריו רבים."
            ],
            [
                "יצחק לי: למה שאירע לי, ואיננו ללעג, אעפ\"י שנמצא ואתה ה' תשחק למן (תהלים נ\"ט ט') ואחרים, אלא (כפירוש רשב\"ם) צחוק של תמהון, שאדם צוחק כשרואה או שומע דבר זר ורחוק מנוהג שבעולם, ושאין בו רע ונזק אלא הנאה ותועלת למי שאירע לו, וכן בתרגום המכונה ליונתן בן עוזיאל יתמה עלי. ואנקלוס תירגם לשון חדוה, והכורם פי' ל' לעג, שיאמרו שהוא אסופי. ונ\"ל כי לא עלה על דעתה שיכחישו הענין, כי לא לבד ילדה אך גם היניקה את הנולד, וזה היה דבר נראה ומתפרסם ונמשך ימים רבים, ולפיכך אמרה מיד מי מלל לאברהם היניקה בנים שרה, והיא שהיתה רואה שדיה מלאים חלב, לא היתה יכולה להעלות על דעתה שיאמרו שלא ילדה, ואף אם אולי עלה בלבה, שבתחילת המחשבה יטילו ספק בדבר, מכל מקום ידעה כי אחר מעט יכירו האמת בשמעם שהיא מיניקה, ואיך ייתכן שתאמר צחוק עשה לי אלהים כל השומע ילעג לי ולא יאמין, מאחר שהיא יודעת כי הלעג ההוא לא יימשך?"
            ],
            [
                "מי מלל: לזאת יצחק כל השומע, כי לא היה אדם שיעלה על לבו לומר לאברהם כי שרה תיניק בנים, רק דרך נס היה הדבר, וכטעם גם לא שמעת גם לא ידעת גם מאז לא פתחה אזנך (ישעיה מ\"ח ח'). ואנקלוס הוציא הכתוב מפשוטו לצורך ההמון, ונפתו אחריו המפרשים, ומליצה זאת היא דרך שיר,   בביאור בנתיבות השלום בא: נראה לי שהוא כדמיון שירה קטנה ששרה שרה על הנס הנפלא הזה כאשר שרה חנה אחר שפקדה ה' לתת לה בן, ולכן המאמר הזה מחולק למאמרים קצרים בעלי ג' תיבות, גם באה בו מילת \"מלל\" שמקורו מן הארמית תרגומו של \"דבר\" ולא נמצא השורש הזה בכל ספורי המעשים אשר בתנ\"ך, אבל נמצא ממנו הרבה במליצות שירי לה\"ק, ולכן באה ג\"כ מילת \"היניקה\" עבר במקום עתיד כאשר הוא נהוג בשירים."
            ],
            [
                "ויגמל: נ\"ל מענין גמר, וכן בתרגום: ואיתחסילי, לשון חסל, שענינו גמר וסוף, ותלמידי מוהר\"ר אברהם גריגו אומר בי כן כל לשון גמול נגזר מן גמר, במו שילם שענינו גמל ונתן שכר, והוא מן ותשלם כל המלאכה (מ\"א ז' נא) שענינו גמר וסוף; וכן מצאנו לאל גומר עלי (תהלים נ\"ז ג') כי גמל עלי (שם י\"ג ו'), וכן ויגמול שקדים (במדבר י\"ז כ\"ג ) ענין גמירה, ובלשון ערבית כמל עגינו גמירה."
            ],
            [
                "מצחק: לועג על שמחתם, כאומר: מהר ימותו אברהם ושרה בטרם יגדל יצחק, ואני אהיה אדון הבית ואירש את הכול. ואולי היה זה אחר זמן ולא ביום המשתה; ותלמידי יצחק קלינעבערג מוסיף כי גם מדברי רש\"י (מן המדרש) (ב\"ר נ\"ג ט\"ו) שהיה ישמעאל מריב עם יצחק משמע, שלא היה זה ביום הגמל את יצחק אלא אחר שגדל מעט והיה מבין דברי ישמעאל המריב עמו על הירושה."
            ],
            [
                "כי לא יירש וגו': עיין \"בכורי העתים\" תקפ\"ז עמוד 190."
            ],
            [
                "וירע: מן ירע (כמו נפשו ירעה לו, ישעיה ט\"ו ד'), כמו וירד וישב, ומפני העי\"ן נשתנה הסגול לפתח, כמו וידע. על אותות: אולי כמו על ידי, וקרוב לוה בתלמוד \"איידי\" עיקרו על ידי."
            ],
            [
                "כי ביצחק יקרא לך זרע: בו יהיה לך זרע שיהיה שמו נקרא ועומד לעד, על דרך ויקרא שמו בישראל (רות ד' י\"ד), ועתה (תרכ\"א) נ\"ל יהיה לך זרע שיהיה נקרא על שמך ויירש ברכתך."
            ],
            "",
            [
                "ואת הילד: לא על שכמה אלא עמה.",
                "ותלך ותתע: לפיכך ויבלו המים מן החמת, שאילו הלכו דרך ישר היה מספיק להם חמת המים שנתן לה אברהם עד המלון (רשב\"ם)."
            ],
            [
                "השיחים: עיין למעלה ב' ה' ."
            ],
            [
                "מנגד: מרחוק, כמו לך מנגד לאיש כסיל (משלי י\"ד ז'), אוהבי ורעי מנגד נגעי יעמודו וקרובי מרחוק עמדו (תהלים ל\"ח י\"ב).",
                "כמטחוי קשת: אולי המילה משורש מתח, והטעם כנטיית הקשת, כלו' כשיעור מקום הליכת החץ כשמותחים ודורכים הקשת, ומצינו בקשת מליצה זרה קרובה לזאת, רומי קשת, (תהלים ע\"ה ט'), ענין השלכה, ואין משליכים הקשת אלא החיצים. או כפירוש רש\"י לשון ירייה, כמו הטיח דברים כלפי מעלה (ברכות ל\"א ע\"ב). ולשני הפירושים האלה מטחוי הוא שם דבר, ולדעת ר' יונה הוא פועל וענינו כמו שמרחיקים מושכי הקשת. ולכל הפנים לא נתרחקה הרבה באופן שלא תראהו כלל, רק נתרחקה כשיעור שלא תראה מיתתו."
            ],
            [
                "באשר הוא שם: במקום שהוא עומד, שם הזמין לו ישועתו (הרמב\"ן), ולפיכך כתוב אל קול, ולא את קול, כי יישמע אל קול\" ענינו עשה בקשתו."
            ],
            "",
            [
                "ויפקח אלהים את עיניה: לשון זה מורה שגם קודם לכן היה שם הבאר (כדעת דון יצחק), ואין ראיה נגד זה ממליצת וישמע אלהים את קול הנער, שנראה שנעשה לו נס, כי אמנם פקיחת עיני הגר ושליחת המלאך אליה הוא הנס. וגם נ\"ל כי השיחים שהיו שם הם ראיה שהיו שם מים, גם כי אולי באותה שעה היו המים מעטים ולא ראתה אותם."
            ],
            [
                "קשת: ענינו קשת, כמו קשתותיו דרוכות (ישעיה ה' כ\"ח), והיה משפט.\"רבה\" להינקד צרי ולהיות סמוך, כמו רומי קשת (תהלים ע\"ח ט').",
                "רבה: ענינו כענין שורש רבב, וימררוהו ורבו (בראשית מ\"ט כ\"ג; רשב\"ם), וגם בענין ריבוי מצאנו שורש רבה ושורש רבב (ראב\"ע)."
            ],
            "",
            "",
            [
                "הנה: המילה הזאת אינה נאמרת בענין ישיבה במקום אלא להליכה ולתנועה, כמו ישובו הנה (בראשית ט\"ו ט\"ז), והורדתם את אבי הנה (שם מ\"ה י\"ג), שלחתם אותי הנה (שם מ\"ה ה'), הנה אנשים באו הנה הלילה (יהושע ב' ב'), מי פתי יסור הנה (משלי ט' ד'), כי טוב אמר-לך עלה הנה (שם כ\"ה ז'), ונראה שכאן המילה לזירוז, כאילו אמר: בוא הנה; ותלמידי איגל מפרש במובן השבעה לי על הדבר הזה שאומר אליך.",
                "אם תשקר לי: נ\"ל כי שקר נופל על כפיית הטובה, ובהפך ונתתם לי אות אמת (יהושע ב' י\"ב), ענין החזקת טובה, וזה טעם חסד ואמת (למטה מ\"ז כ\"ט) חסד חינם, ואמת לתשלום מה שקיבלת ממני, וטעם המליצה הזאת כי מי שהוא כפוי טובה כאילו הוא כופר בטובה שקיבל, והנה הוא משקר. ופירושי מוכרע ממה שאחר זה כחסד אשר עשיתי עמך וגו'.",
                "ולניני ולנכדי: אבימלך לא היה יכול לידע כי ה' יהיה גם עם זרע אברהם לדורות עולם, לפי' לא ביקש מאברהם אלא על בנו ועל בן בנו שהיו בימיו. אבל חז\"ל שידעו כי ה' כרת ברית עולם לאברהם ולזרעו היה קשה בעיניהם, למה לא ביקש על זרעו עד עולם, לפיכך אמרו (בראשית רבא נ\"ד ב') עד כאן (ולא יותר) רתמי האב על הבן (ואין האב תושש למה שיארע לצאצאיו הרחוקים). והיום ב' אלול תרכ\"א נ\"ל מחשבת אבימלך שאין כח באב להכריח בשבועתו את צאצאיו, לפיכך לא ביקש מאברהם שיישבע לו לדורות עולם, אלא שלא יזיק לבנו ולבן בנו, שאולי ימלכו בימי אברהם."
            ],
            [
                "אנכי אשבע: אני מוכן להישבע, שלא ארע לך ולזרעך, כי מעולם לא הרעותי לך ולא היה בלבי להרע לך, אבל בהפך יש לי תרעומת עליך, כי עבדיה גזלו באר שחפרו עבדי."
            ],
            "",
            "",
            [
                "ויקח אברהם צאן ובקר ויתן לאבימלך: לכרות ברית כמו שהיה המנהג בימיהם (רלב\"ג), וזה מלבד שבע הכבשות הנזכרות אח\"כ (דון יצחק). וכריתת הברית האמורה כאן היא השבועה הנזכרת למטה (פ' ל\"א)."
            ],
            "",
            "",
            [
                "כי: לכך הצבתי אותן לבדן, כי את שבע כבשות תקח מידי וגו'",
                "לערה: לשון נקבה מן עד, כמו ועדה המצבה (רש\"י), ועקר הוראת המילה זכרון, מן \"עהד\" בסורי שענינו זכר, והכוונה כי כל זמן שתזכור את היום הזה שכרתנו ברית יחדו, תזכור ג\"כ שנתתי לך שבע כבשות, ומתוך כך תזכור שדיברתי לך על אודות הבאר אשר חפרתי ועבדיך גזלו אותה ממני."
            ],
            "",
            [
                "וישובו אל ארץ פלשתים: נ\"ל, כי גם באר שבע היתה מארץ פלשתים, וכמו שאומר אח\"כ ויגר אברהם בארץ פלשתים ימים רבים, ואמר \"וישובו\" כי היתה בקצה ארצם והם חזרו בפנימיות ארצם לעיר הממלכה."
            ],
            [
                "אשל: טמאריסקו, עיין רד\"ק בשורשים."
            ]
        ],
        [
            [
                "והאלהים נסה את אברהם: יודע היה הקב\"ה שאין אברהם נסוג אחור משמור מצוותיו לכל אשר יצוהו, וציוהו על העקידה כדי שיקבל שכר על המעשה הנורא הזה, כי אין שכר העובד במחשבה בלבד כשכר העובד בפועל: זאת דעת רמב\"ן ור' יוסף אלבו (עקרים, מאמר ד' פי\"ג); ואין ספק כי מלבד השכר הצפון, הנה המעשה עצמו, שבו קרא עצמו ירא אלהים באמת ולא השך את בנו יחידו ממנו ומוצא הדבר כי בנו לא מת, כל זה גרם לאברהם שמחה וששון מתוק לנפש אין ערוך אליו. ודעת רמבמ\"ן כי הכוונה בנסיון לחזק ולאמץ את לב המנוסה במידה מן המידות עד שתשוב קנין ותכונה בנפשו, כי החלק המעשי לא יושלם בידיעת המידות הטובות והבנתן בלבד, כי אם בהוסיף עליהן התמדת הפעולות הנמשכות מהן וההרגל בהן, עד שתתחזק המידה בלב העושה וכו'. ולפי דעתי הואיל ובחר ה' באברהם למען יהיה אב לעם סגולה מאמיני היחוד, והואיל ושאר העמים עובדי אלילים גם את בניהם ואת בנותיהם היו שורפים באש לאלהיהם, והואיל ומעשים כאלה תועבה הם לפניו ית' ולא היה בדעתו לצוות לעמו שיעשו כאלה, אבל נהפך ציוה לבלתי עשות אחת מהנה, הנה ראה ה' כי העדר הקרבנות ההם יהיה נחשב לגנות ומום גדול לתורתו ולמחזיקים בה, כי יאמרו הגוים לישראל: איה אהבתכם לאלהיכם? וגם ישראל עצמם אולי תהיה דתם נמבזה בעיניהם מפני החסרון הזה. לפיכך הקדים וניסה את אברהם (אשר כבר ידע את לבבו וידע שיעמוד בנסיון), למען יכירו וידעו גם ישראל וגם האומות כי עבדי ה' הנאמנים לו לא יכבד עליהם לעשות גם זה וגם יותר מזה (כאשר הוא זביחת בן יחיד הנולד לזקוני אביו ואמו) אם היה ה' שואל מעמם לעשותו, אלא שאלהי אמת לא יחפוץ בקרבנות כאלה ותעב יתעבם. והנסיון הזה אשר הוא כבוד האמונה ותפארת המאמינים בחר ה' לעשותו באברהם אב המאמינים, כדי שלא תישאר אמונת האמת בחזקת פחיתות ובחסרון הודה והדרה אפילו דור אחד. ונמצא לאחד הקדמונים, סנכוניאנטון, זכרון למעשה זה, אמנם מעורב בשיבושים הרבה. ויש מי שכתב כי אברהם עלה בדעתו להקריב בנו לאלהיו, מפני שראה הכנענים זובחים את בניהם ואת בנותיהם. ואחר פירש כי כל הסיפור משל להודיע כמה חיבתו של אברהם אבינו לאלהיו. ועור פירש אהד, כי הציווי היה בחלום, ואולי כן הוא, אבל היה חלום של נבואה מאת ה '",
                "ויאמר אליו: אין ספק כי המילות האלה צריכות להינקד בדרגא תביר, וכן הוא בחומש כ\"י על קלף שבידי ובחומש כ\"י על קלף ביד ידידי אלמנצי ע\"ה ובחומש כ\"י בעיר ערפורט, ובחומש כ\"י על קלף   שנת רמ\"ז כתיבת ר' יצחק פישאנטי ביד ידידי משה מואבי, וכן מצאתי במחזור דפוס שונצין, אמנם במחזור שאלוניקי פסתו על שתי הסעיפים וניקדו הזקף למעלה והתביר למטה."
            ],
            [
                "ולך לך אל ארץ המוריה: לא אמר לו שיעשה הדבר במקום שהיה שם, אלא שילך אל ארץ אחרת, כדי לתת לו מקום להתבונן בדבר ולא יהיה מעשהו בחיפזון, וכל זה להגדיל זכותו. ארץ המוריה: נמצא בדברי הימים ב' ג' א', כי שלמה בנה בהמ\"ק בירושלם בהר המוריה, ואין שום ראיה מן הכתובים, שהר הבית הוא עצמו הר עקדה, אלא שהיה באותה הארץ ובאותו מחוז. על אחד ההרים אופר אמר אליך: ולא אמר לו מיד; וכל זה כדי שיעשה הדבר במתון ולא בחיפזון. והעלהו שם לעלה: אין ספק כי לא היה בדעת האל שיעלהו לעולה, רק אמר לו כן לנסותו, ואין צורך לעוות את הכתוב ולפרש והעלהו שם להקריב עולה (כפירוש רלב\"ג ורנ\"ה וייזל), שהרי אף אם היה המכוון כן, הנה אברהם לא הבין כן והיה לו לקב\"ה לפרש דבריו יותר; ובאמרם כי אמר לו לשון כמשתמע לתרי אנפי כדי לנסותו, אם יפרש לקולא או לחומרא, הנה לא הוציאו דיבור האל מכלל מאמרי ההטעאה; ומלבד זה אם לא היה הציווי מבורר, הנה היה אברהם אכזרי ורע מעללים, שגמר בדעתו להמית את בנו וה' לא ציוה בבירור, אלא בלשון מסופק ההבנה; גם קצת מרבותינו בבראשית רבא (פרשה נ\"ו י\"ב) התחכמו להסיר הסתירה וההפכות בדברי האל ואמרו שלא אמר לו שישחטהו ויעשהו עולה, רק שיעלהו לראש ההר, וכיון שהעלה אותו אמר לו הורידהו. ורש\"י הביא מדרש זה כאן ולמטה פסוק י\"ב, כי מצא בו תועלת להסיר התמיהה מלב ההמון; והוא ז\"ל הוסיף על לשון המדרש מילות \"לעשותו עולה\", לבלתי יקשה עלינו מה יעשה המדרש במילת לעולה; וכוונתו לומר שהמירש מפרש התיבה ההיא כאילו כתוב בכוונה לעשותו עולה, אך לא תשחטהו עד שאומר אליך, וזה אמנם רחוק מפשט הכתוב, ואברהם לא הבין כן, כי לקח את המאכלת לשחוט את בנו בלי שיבואהו דיבור שני מאת ה'. והמוציא מן הפרשה הזאת כי אלהי העברים חפץ בהקרבת בני אדם לפניו, דובר סרה ושקר נגלה."
            ],
            "",
            [
                "וירא את המקום מרחוק: הנכון כדברי רז\"ל (בראשית רבא נ\"ו ב') ראה ענן קשור על ההר, או ענין נסי אתר אשר בו רמז לו ה' את המקום אשר בחר."
            ],
            "",
            "",
            [
                "ויאמר יצחק: זה נכתב מפני שתשובת אברהם \"אלהים יראה לו השה\", אעפ\"י שלא נאמרה אלא להשקיט את יצחק, מכל מקום נתאמתה, כי נזדמן להם האיל; ומזה נמשך גם כן משל הדיוט (למטה י\"ז) \"בהר ה' יראה\", כי אמנם לא חש הכתוב להזכיר כל הדברים, שאמרו זה לזה אברהם ויצחק, שא\"כ איך לא הזכיר מה אמר יצחק כשהתחיל אביו לעקדו?"
            ],
            [
                "וילכו שניהם יחדו: אין צורך לומר שהבין יצחק שהוא עצמו יהיה הקרבן, כי אמנם ייתכן שתשב שיימצא השה דרך נס ואם לא יימצא לא יקריבו כלום. אמנם המליצה דבקה למטה, הלכו יחדו ויבאו אל המקום וכו', ולפי שהפסיק במאמר יצחק ובתשובת אברהם, חזר ואמר וילכו וגו'. או עמדו מהליכתם לדבר הדברים הנזכרים וכשהשלימו דבריהם חזרו והלכו."
            ],
            "",
            "",
            "",
            "",
            [
                "והנה איל אחר נאחז בסבך בקרניו: ראה איל, והאיל ההוא, אחר שראהו אברהם, נאחז בסבך בקרניו (תלמידי מוהר\"ר משה הלוי עהרענרייך וקרובין לזה דברי רשב\"ם ורמבמ\"ן) ומילת אחר ענינה ואח\"כ, כמו למעלה י\"ח ה' , ולמטה כ\"ד נ\"ה וכן במדבר ל\"א ב' , הושע ג' ה' , משלי כ\"ד כ\"ז ."
            ],
            [
                "הי יראה וגו': עיין \"בכורי העתים\" תקפ\"ח עמוד 151. וכבר השבו ראב\"ע ואחרים כי מילות \"אשר יאמר היום\" וגו' נוספו אחר בנין בית המקדש, עיין \"בכורי העתים\" תקפ\"ת עמוד 156."
            ],
            "",
            "",
            [
                "וירש: היה ראוי לנקד וירש."
            ],
            "",
            "",
            [
                "ויגד לאברהם וגו': כל זה הקדמה לסיפור לקיחת רבקה ליצחק."
            ]
        ],
        [
            [
                "שני חיי שרה: כלל שאתר הפרט (נתיבות השלום); ונ\"ל כי טעות נפלה בלשון המדרש שהביא רש\"י וצריך לומר בת ק' כבת כ' לנוי בת כ' כבת ז' לחטא, ומפני שמצא רש\"י הנוסחא הפוכה (כבת כ' לחטא כבת ז' לנוי) נדחק לפרש שאינה בת עונשין והמילות הללו אינן במדרש. ואח\"כ מצאתי כדברי בפירוש קדמון כ\"י על בראשית רבא הנמצא בקובץ היקר הכולל פי' סי יצירה לר\"י ברצלוני, אחוזת הגבירים היקרים בני המנוח משה אריה טריאסטי ז\"ל, וכן כתוב בו: היה לו לומר מאה ועשרים ושבע שנה, אלא כך הוא אומר בת מאה כבת עשרים לנוי."
            ],
            [
                "ויבא אברהם: אולי מבאר שבע (כדברי רז\"ל פרקי ד\"ר אליעזר פ' ל\"א), ואין ראיה מזה שהיה יצחק בשעת העקדה בן ל\"ז שנה, כי ייתכן שכבר עברו שנים הרבה מן העקדה עד מיתת שרה, ובכל הזמן ההוא ישב אברהם בבאר שבע. ולדעת הרמב\"ן היה לשרה אוהל, שם יושבת היא ואמהותיה, וכן מצאנו באוהל יעקב ובאוהל לאה, והנה שרה מתה באוהל שלה, ונכנס אברהם באוהל עם אחוזת מרעיו לספוד אותה; או שיהיה טעם ויבא שנתעורר לספוד אותה, כדעת רשב\"ם ורמב\"ן . דברי רש\"י : ויבא אברהם מבאר שבע לספוד לשרה ולבכתה, הם דבר אחד, ומלות ונסמכה מיתת שרה וגו' חוזרות אל ותמת שרה, ואינן דבקות עם \"לספוד לשרה ולבכתה\"."
            ],
            "",
            [
                "גר ותושב אנכי עמכם: כבר פירשתי, מה הוא גר ומה הוא תושב בשמות י\"ב מ\"ח, וכאן הכוונה לומר הריני לפניכם כגר וכתושב, ככל אשר תרצו, אם אני חשוב בעיניכם כגר היושב לבדו עם בני ביתו, הרשוני לקנות מכם קרקע שאין לו בעלים ואקבור בו מתי, ואם אני בעיניכם כתושב היושב בביתו של אחד מבני העיר, הרשוני לקנות קרקע בתוך בית הקברות של אחד מכם. והם ענו: אתה בעינינו לא כגר ולא כתושב, אלא כנשיא גדול ונכבד, ואין אתה צריך לקנות אחוזת קבר, כי כל אחד ממנו בנפש חפצה יניח שתקבור את מתך אצל מתיו. אבל אברהם לא היה חפץ שלמחר יבוא בעל הקבר ויקבור את מתיו אצל שרה, ולא יוכל עוד אברהם להיקבר אצלה, וכל חפצו היה לקנות קבר מיוחד לו ולצאצאיו, לפיכך ענה אותם ואמר להם: הנני מודה לכם על חסדכם, אבל מאחר שאתם רוצים לכבדני ולהתחסד עמי, אל תתנו לי במתנה מקום קבר אחד, אבל הניחו לי שאקנה בכסף חלקת שדה שתהיה לבית קברות לי ולכל בני ביתי; ויען ראיתי לעפרון מערה הראויה לקברות, הנני מפיל תחינתי לפניכם שתבקשו ממנו שימחול על כבודו וימכור מנהלת אבותיו לי, מה שאני לא אעיז פני לשאול מאתו, כי ידעתי כי הקשיתי לשאיל (אח\"כ מצאתי קצת מזה לרד\"ק):"
            ],
            "",
            [
                "שמענו אדני: נשאר הכנוי במלת אדני בלשון יחיד, ולא נכתב אדוננו כי \"אדני\" נשאר ברוב הזמן כמו כנוי של כבוד, בלי הבחנה אם המדבר יחיד או רבים, וכן גם בצרפתית ובאיטלקית וכן הענין ג\"כ בכנוי האל אדני כמו (תהלים צ' א') אדני מעון אתה היית לנו. ודעת ר\"ש דובנא בנתיבות השלום כי אדני הוא שם כמו אדומי, יהודי, אינה אלא שיבוש. אבל שלא במניו אומרים אדונינו (המלה) דוד (מ\"א א' י\"א)."
            ],
            [
                "ויקם: ענין,רוז ומהירות."
            ],
            [
                "אם יש את נפשכם: אם יש עם נפשכם כלו' בלבבכם.",
                "לקבור את מתי: לעזור לי באופן שאוכל לקבור, כמו שאמרתם במבחר קברינו וגו'",
                "ופגעו: ענין תחינה ובקשה, ולא יפול אלא כשאדם מבקש מאחרים דבר גדול וקשה, שאין רצונם לעשותו, או שהוא דואג שלא יחפצו לעשותו, ונגזר מלשון פגיעה, כאדם המפציר בחברו בידו ובגופו כדי שימלא שאלתו, כמו ואל תפגע בי כי אינני שומע אותך (ירמיה ז' ט\"ז), אל תפגעי בי (רות א' ט\"ז), הפגיעו למלך לבלתי שרוף את המגילה (ירמיה ל\"ו כ\"ה), וכן כאן עפרון היה איש עשיר ונכבד, ולא לכבוד היה לו למכור מנחלת אבותיו, כענין נבות היזרעאלי (מ\"א כ\"א ג) על כן לא מלאו לבו לאברהם לבקש זאת מאתו."
            ],
            [
                "מערת המכפלה: המערה אשר במכפלה (למטה י\"ז) או אשר בשדה המכפלה (למטה מ\"ט ל' ).",
                "מכפלה: שם המקום, לא תואר למערה (רשב\"ם רמב\"ן רמבמ\"ן).",
                "בכסף מלא: במחיר שלם בדמי שוויה בריוח ולא בצימצום; מצאנו ייכסף\" להוראת המחיר, כלו' כסף שוויו של דבר, כמו למטה (פסוק י\"ג) נתתי כסף השדה; וכיוצא בזה (דברי הימים א כ\"א כ\"ב) בכסף מלא תנהו לי, כי קנה אקנה בכסף מלא (שם שם כ\"ד).",
                "בתוככם: לעיניכם ותהיו עדים (רשב\"ם)."
            ],
            [
                "ועפרון יושב וגו': הענין כולו היה בשער העיר, מקום קיבוץ העם, והיה שם גם עפרון, ואברהם לא ראהו או עשה עצמו כאילו לא ראהו, כי לא מלאו לבו לבקש זאת מאתו."
            ],
            [
                "לא אדני: עיין למטה י\"ד."
            ],
            [
                "וישתחו אברהם: לעפרון (רשב\"ם ראב\"ע ודון יצחק)."
            ],
            [
                "אך אם אתה לו שמעני: מילת שמעני שהיא צווי לא תפול לא אחר \"לו\" ולא אחר \"אם\" ונ\"ל לקרוא שומעני בינוני, כאמרם בכך אתה פוטרני (מנחות ס\"ה ע\"ב), אתה מביאני להיי העולם הבא (ע\"ז י\"ח ע\"א) שפוסלני מן הכהונה (יבמות ע\"ב), שמאכילני בתרומה (שם ע' ע\"א) עד שאתה שואלני (ב\"ק נ\"ה ע\"א) ובלשון מקרא מצאנו עשני (איוב ל\"ב כ\"ב) ראני (ישעיה מ\"ז י\", וקרוב לזה מקללוני (ירמיה ט\"ו י'), והנה טעם המליצה אם אתה שומעני ולו אתה שומעני."
            ],
            [
                "לאמר לו: בספר הכותים כתוב \"לא\" באלף, ויהיה דבק עם פסוק שלאחריו לא אדני שמעני כמו למעלה י\"א, וכן בפסוק ה' כתוב ויענו בני חת את אברהם לאמר לא שמעני אדני; ול\"נ בהפך שגם למעלה פסוק י' ראוי לקרוא לאמר לו, ויהיה זה נוסף על ט\"ו \"לו\" דכתיבין \"לא\", כמו (תהלים ק' ג') הוא עשנו ולא אנחנו, ועיין המסורה על פסוק אשר לא כרעים (ויקרא י\"א כ\"א)."
            ],
            [
                "ביני וביניך מה היא: אין ראוי לי ולך להאריך בדיבורים על זה, כי דבר קל הוא אצלנו, ואתה צריך למהר לקבור מתך, ומאתר שאינך רוצה לקהתה במתנה, אני לא אעכב על ידך שתיתן מחירה.",
                "ואת מתך קבור: אם תרצה, תיתן הכסף ותיתנהו אימתי שתרצה ותחילה קבור המת. ואין לפרש קחנה חינם וקבור מתך, כי כתוב אח\"כ וישמע אברהם אל עפרון, שאין ענינה הבנה (כתרגום רמבמ\"ן וי' ש' ריגיו) אלא קבלה כאשר העיר ר\"ש דובנא."
            ],
            [
                "וישקל אברהם לעפרון: ענין פרעון, מפני שהיו שוקלים הכסף, כי לא היה אצלם מטבע, אלא חתיכות כסף העשויות במשקל.",
                "עובר לסוחר: אותם השקלים היו עוברים, כי לא היו חסרים במשקלם."
            ],
            [
                "לפני ממרא: לפני אלוני ממרא, והם אילנות גדולים מפורסמים וידועים."
            ],
            "",
            [
                ""
            ],
            [
                ""
            ]
        ],
        [
            [
                " ה' ברך את אברהם בכל: הטעם שהיה עשיר, והזכיר זה להודיע, כי לא מבלתי נשים החפצות להזדווג לבנו שלח את עבדו למשפחתו; כי הכול חפצים להידבק בעשירים (רשב\"ם)."
            ],
            [
                " שים נא ירך תחת ירכי: לא נמצא המנהג הזה אלא כאן וביוסף (מ\"ז כ\"ט), ורז\"ל פירשו (שבועות ל\"ת ב') שהוא כנקיטת חפץ של מצוה, כמו ספר תורה, או תפילין להישבע בהן. ודעת רשב\"ם וראב\"ע שהוא דרך שיעבוד, וכך היה דרך כריתת ברית של עבד לאדוניו ובן לאביו."
            ],
            [
                "אשר לא תקח אשה לבני מבנות הכנעני: שאם היה מתחתן בהם, שוב לא ייתכן לישראל להוריש הכנעני מארצו אחרי היותם אחים, כמו שלא יתגרו מלחמה במואב עמון ואדום. והיה ג\"כ מכוונת התורה באריכות הסיפור הוה להרחיק את ישראל מהתחתן בכנענים."
            ],
            [
                " כי אל ארצי ואל מולדתי תלך: תלך אל ארצי ובהיותך שם תלך אל מולדתי כלומר אל משפחתי ולקחת אשה לבני; ממשפחתי אם תמצא, ואם לא תמצא ממשפחתי תיקח מעירי (דון יצחק). וכן משמע ממה שאמר אחר זה ולקחת אשה לבני משם, ר\"ל מן הארץ או מן העיר ההיא; ועוד סיוע לזה מהנחש שעשה אליעזר, שהרי אם היה מושבע ועומד שלא לקחת אלא ממשפחת אברהם, היה לו לשאול מיד: איה בית נחור, ולא להמתין שתזדמן לו אשה מן השואבות, אשר בלא ספק רבות היו, ואשר ממשפחת נחור היו בטלות במיעוטן בין כל בנות העיר."
            ],
            "",
            [
                "דבר לי: ענין הבטחה טובה, אבל כשאין ענינו אלא אמירה לפלוני אומרים דבר \"אל\", גם אומרים דיבר ל... אם יש שם מושא, כמו וזאת אשר דיבר להם אביהם (בראשית מ\"ט כ\"ח), וכן אל (המקום) אשר דיברתי לך (שמות ל\"ב ל\"ד); ובלאו הכי דיבר ל... ענינו על, כדברי רש\"י (רמבמ\"ן)."
            ],
            "",
            "",
            "",
            [
                "וכל טוב אדוניו צירו: ר\"ע ספורנו ואחרים פירשו כנותן טעם, לפי שהעבד היה שליט בכל נכסי אדוניו; והנכון כדברי הרמב\"ן שהוא כמשמעו, כל הטוב והמעולה ממה שלאדוניו, כמו וילך חזאל לקראתו ויקח מנחה בידו וכל טוב דמשק (מ\"ב ח' ט'), כי אמנם לא מצאנו מילת \"טוב\" להורות על הקנינים והרכוש בכלל (כמו שתהיה הכוונה לפירוש ספורנו) אלא על המשובח והיקר; וקרוב ענינה למילת הלב, כמו ואתנה לכם את טוב ארץ מצרים ואכלו את חלב הארץ (למטה מ\"ה, י\"ח) טוב הארץ תאכלו (ישעיה א' י\"ס)."
            ],
            [
                ""
            ],
            [
                "הקרה נא לפני: עשה שיזדמן לפני מה שראוי לי, וכן כי הקרה ה' אלהיך לפני (למטה כ\"ז כ')   והמילה מענין לקראת."
            ],
            [
                " לשאוב מים: השאיבה נבדלת מן הדלייה, כי הדלייה היא בדלי שמורידין לתוך הבאר, והשאיבה היא בכד שממלאים בידיים בנהר או במעין; ו\"ולה\" לשון הגבהה, כמו (תהלים ל' ב') ארוממך ה' כי דליתני."
            ],
            [
                "בדך: כלי חרס. ",
                "הוכחת: ביררת (רש\"י), ע\"י האות הזה נמצא האל מגלה דעתו ורצונו, והוא לשון משפט, כמו והוכיח לעמים רבים (ישעיה ב' ד') ויוכח אמש (למטה ל\"א מ\"ב). והמכוון בזה לפי דעתי כך הוא: דע כי הנערה, שתאמר לי כדברים האלה, אני אאמין שהיא המיועדת והראויה ליצחק בין שתהיה ממשפחתו בין שלא תהיה, ובה אדע ואאמין כי עשית חסד עם אדוני להזמין לו אשה ההגונה לו ואותה אקח ואביא לאדוני, לפיכך אני מפיל תחינתי לפניך שתקרה לפני היום, שתעשה שהנערה הראויה ליצחק תצא לשאוב ותאמר כך וכך."
            ],
            "",
            [
                " ואיש לא ידעה: עיין למעלה ד' א' , והו\"יו לפירוש."
            ],
            [
                "הגמיאיני: לשין גמיעה שבלשון חכמים, ומזה קמעא, שענינו מעט, וכעין זה גם באיטלקית."
            ],
            "",
            [
                "עד אם כלו לשתות: אע\"פ ששותים הרבה, והשאיבה בעבורם מלאכה כבדה."
            ],
            [
                " ותער: לשון שפיכה, ידוע בלשון הכמים, והוא פיעל משורש ערה, ועקר הוראתו גילוי, כי השופך מגלה תחתית הכלי. ע' ישעיה ל' י\"ד . ",
                "ותער כדה אל השקת: שלא לאבד המים הנשארים בכד. ",
                "אל הבאר: היתה שם גם באר והיו מימיה בלתי זכים כמימי העין, והיו שואבים מן העין לצורך בני אדם, ומן הבאר לצורך הגמלים, ועיין נתיבות השלום. ",
                "ותרץ עוד: עדיין לא שאבה מן הבאר, לפיכך נראה שמילת \"עוד\" חוזרת לפעולת השאיבה כאילו כתוב: ותרץ אל הבאר לשאוב עוד."
            ],
            [
                " משתאה: משתומם, עיין רש\"י . ",
                "מחריש לדעת: אבל היה מחריש ולא היה ממהר להודות לה', עד שיוודע לו בבירור ההצליח דרכו אם לא, כלו' אם היא ממשפחת אברהם (איגל). ",
                "מחריש: יש בכללה השתיקה וההמתנה ומילת לדעת אין ענינה (כתרגום רמבמ\"ן) כדי לדעת, כי ממעשיה לא יוודע לו כלום יותר ממה שגודע לו ממה שאמרה לו: גם לגמליך אשאב עד אם כלו לשתות, ומה שנשאר לו לדעת הוא, אם היא ממשפחת אברהם, וזה לא נודע לו בשתיקתו, אלא כשאמר לה: מי את. ",
                "ההצליח ה, דרכו אם לא: אף אם היה יכול לקחת גם מבנות העיר אפ' שלא ממשפחת אברהם (ע' למעלה ד'), מ\"מ יודע היה שיותר חביב לאברהם שתהיה ממשפחתו."
            ],
            [
                " נזם: יש נזם של אף, ויש נזם של אזנים, ובאן הוא של אף, כמו שמפורש למטה ואשים הנזם על אפה, ודעת רוזנמילר כי היו נוקדים האף ומכניסים בו הנזם, וכן ראה ניבהור נשי הערבים עושות; והנה קיצר הכתוב ולא פירש ויקח ויתן לה, או וישם על אפה. ואמנם המתנות האלה היו לקרב דעתה אליו קודם שישאלנה: בת מי היא, ואם יש בביתה מקום ללון, כדי שתכיר שהוא עשיר ונדיב לב, שלא יטריח אדם חינם. כי אמנם אחר שנתקיים הנחש, היה מוכרח ללכת לביתה, ואם אחרי שהטריחה עצמה כל כך לשאוב לכל גמליו, לא היה נותן לה מתנה ראויה, אולי היתה אומרת לו שאין בביתה מקום לכל גמליו ואנשיו; ודעת רשב\"ם ראב\"ע רמב\"ן ודון יצחק כי תחילה שאל ולבסוף נתן כמו שאמר אליעזר (פסוק מ\"ז), ודעת רש\"י כי תחילה נתן ואה\"כ שאל, כמו שנתוב כאן; ואני אומר כי הנתינה והדיבור היו כאחד, כי לקח הנזם והצמידים ונתקרב אליה דרך חיבה ונתן לה ושאל אותה."
            ],
            [
                " ללין: ללון שניהם פועל ושניהם בנין הקל, אלא שהם שני שורשים: לין ולון, כמו שים ושום. ",
                "הגידי נא לי: דרך פיוס, על שאלתו בת מי את, שלא היתה חייבת להודיעו בת מי היא, ומיד הוסיף השאלה השניה היש בית אביך וגו' כלו' לכך שאלתי בת מי את, כי צריך אני למלון לי ולכל אשר עמי, ואין לי מכיר בארץ הזאת ואחרי שראיתי בך לב טוב ועושה חסד, הנני חפץ לדעת אם אפשר לי למצוא מלון בביתך, לכך שאלתי בת מי את."
            ],
            "",
            [
                "מספוא: כל מאכל הבהמות נקרא כן, והפועל \"ספא\" נמצא בתלמוד בענין האכיל את אחרים, בין אדם בין בהמה, כגון ספו לי מאליה (פסחים ג' ע\"ב), ספי ליה כתורא (כתובות נ' ע\"א)."
            ],
            [
                "ויקוד וגו': נראה כדברי רז\"ל (ברכות ל\"ד ע\"ב) קידה על אפים, ר\"ל הגעת הקדקד לארץ (מה שלא ייתכן אלא אחרי הכריעה על ברכיים) והשתחויה פישוט ידים ורגלים, ר\"ל שכל הנוף נוגע בארץ, ויקד : קל משורש קדד כמו ויתום."
            ],
            [
                " אנכי בדרך וגו': אנכי נחני כנוי כפול, כמו אתה יודוך אתיך (ברא' מ\"ט ח'), והוא בא תמיד בנומינאטיף [ביחסת יסוד], כמו ברכני גם אני (למטה כ\"ז ל\"ד), והטעם אני בדרך הזה נתני ה' אל בית אחי אדוני; ויפה נפסקה מילת אנכי בטעם רביע, כי אינה דבקה עם בדרך, כמו שתירגם רמבמ\"ן, או יהיה ענין המליצה הזאת כמו שמפורש למטה (פסוק מ\"ח) אשר הנחני בדרך אמת לקחת את בת אחי אדני לבנו, ויהיה בדרך כתרגומו בארח תקנא, בדרך אמת, בדרך הישר, ותחסר תיבה אחת קודם בית אחי אדני, והתיבה החסרה אפשר שתהיה דרך (בדרך הישר נחני ה', שהוא דרך בית אחי אדוני) ואפשר שתהיה אל (כמו בפירוש הראשון)."
            ],
            [
                "ותרץ הנערה וגו': טעם האתנח באמה ולא בהנערה, כי פועל הריצה איננו מעשה מכוון לעצמו, אלא כדי להגיד. ",
                "לבית אמה: איננו דבק עם ותרץ לפי הטעמים (כדעת ר\"ש דובנא) ר\"ש דובנא בביאור בנתיבות השלום פירש: כפי ההשקפה הראשונה היתה האתנח ראויה להיות במילת הנערה, כי ותרץ הנערה היא עשייה אחת שנשלמה, ומלית ותגד דבוקה עם כדברים האלה, והנראה כפי הטעמים שתיבות לבית אמה מוסבות גם על ותרץ הנערה, כאילו אמר ותרץ הנערה לבית אמה ותגד לבית אמה (והוא כמו והקול נשמע בית פרעה, בראשית מ\"ה ט\"ז, שהסרה מילת אנשי), ולזה תבוא האתנח על נכון, וגם פועל רוץ איננו נקשר עם ל' אלא עם אל . ",
                "לבית אמה: עיין רש\"י ."
            ],
            "",
            [
                " ויהי כראות את הנזם וגו': פסוק זה פירוש הקודם."
            ],
            [
                "ברוך ה': אין צורך שיהיה זה ממש מאמר לבן, כי התורה העתיקה דיבור זה מלשון המדבר ללשון ישראל, וכן אמרה: ברוך ה', גם כי לבן לא ידע את ה', ואמר: ברוך אלהים, או כיוצא בזה."
            ],
            [
                "ויפתח הגמלים: אליעזר, כן נראה דעת בעל הטעמים, וכן נכון, כי אין ראוי לזרים לשלוח יד במשא."
            ],
            [
                " ויושם לפניו: לפי הכתיב הוא כמו ויישם בארון במצרים (סוף בראשית). ",
                "ויאמר דבר: מסתמא לבן הוא האומר."
            ],
            "",
            "",
            "",
            "",
            [
                "אם לא וגו': אם לא כמו אלא (שהוא מורכב מן אם לא), וכן תירגם אנקלוס אלהן. וכאן שינה אליעזר, ואע\"פ שאברהם התיר לו לקהת מכל בנות העיר, אמר להם שרצונו שלא יקח רק ממשפחתו כדי שיחשבו שהיה אברהם חפץ מאד בקרבתם (דון יצחק). והנה אברהם היה יודע כי בני משפחתו אינם כשרים הרבה יותר משאר אנשי העיר, לפיכך אמר לאליעזר שיקח מבית אביו או מבנות המקום ההוא, אך אליעזר שראה שנתקיים נחש שלו והאמין כי אותה הוכיח ה', השתדל שייתנוה בנפש חפצה ובשמחה, כי ישישו בשמעם שאין אברהם חפץ אלא בהם. ועיין מה שכתבתי למעלה סוף פסוק ד'."
            ],
            "",
            "",
            [
                "מאלתי: האלה היא שבועה עם קללה, והשבועה אפשר שתהיה גם בלא קללה בשם האל, אמנם לפי גזרת המילה גם \"אלה\" נראה שהוא נגור מן אלוה. ",
                "ואם לא יתנו לך: פירוש הקודם."
            ],
            [
                "ואבא היום אל העין וגו': כל אריכות הדברים להודיעם שמאת הקב\"ה יצא הדבר (רשב\"ם). ",
                "אם ישך נא וגו': ה\"ז מקרא קצר: אם בדעתך להצליח דרכי, שמע נא את הסימן שאני קובע לעצמי לסמוך עליו, כי הנה אנכי ניצב על עין המים והיה העלמה וכו ' וכו ' אותה אחשוב שהיא מזומנת מן השמים לבן אדני; לכן עשה נא שיהיה סימני מתקיים. וקרוב לזה ויאמר שאול אל ה' אלהי ישראל הבה תמים (שמואל א' י\"ד מ\"א)."
            ],
            "",
            "",
            [
                "והנה רבקה יוצאת: אולי כשהוגד לאברהם הנה ילדה מלכה וכו ' הוגד לו שהיה שמה רבקה (ר\"ש דובנא), או בהיותו בביתם שמע את שמה או מתחילה הגידה לו שמה, אע\"פ שלא נזכר בכתוב (רמב\"ן)."
            ],
            "",
            [
                " ואשים הנזם על אפה: הפך הסדר, כי תחילה נתן לה ואח\"כ שאל אותה (ע' פסוק כ\"ב), ועשה זה מפני השינוי ששינה בפסוק ל\"ח, שאם היה אומר להם שנתן לה הנזם והצמידים קודם שידע שהיא ממשפחת אברהם, יבינו שהיה מותר לו לקחת ממשפחה אחרת הפך מה שאמר."
            ],
            [
                "בית אחי אדני: אחי בחירק כי האב אינו אלא אהד, ולמעלה (כ\"ו) בית אחי אדני בצרי כי כל המשפחה היתה בבית ההוא, ורמבמ\"ן לא דק."
            ],
            [
                " ואפנה על ימין או על שמאל: מליצה היא לומר אפנה לצד אחר למצוא מבוקשי."
            ],
            [
                "מה' יצא הדבר: כבר יצאה הגזרה מהאל, כטעם בתחילת תחנוניך יצא הדבר (דניאל ט' כ\"ג), גם זאת מעם ה' צבאות יצאה (ישעיה כ\"ח כ\"ט), יצא דבר מלכות מלפניו (אסתר א' י\"ט, מלפניך משפטי יצא (תהלים י\"ז ב'), וקרובה לזאת מליצת יצא מפי, כמו יצא מפי צדקה דבר ולא ישוב (ישעיה מ\"ה כ\"ג). וכן כל מוצא פי ה' (דברים ח' ג'). ",
                "דבר: מאמר וגזרה, ויציאת הדבר הוא מה שנתקיים הנחש שהוא סימן להסכמת רצון האל."
            ],
            [
                "כאשר דבר ה': כמו שהאל גילה רצונו ע\"י המאורע."
            ],
            "",
            [
                " ומגדנות: כל דבר משובח ויקר נקרא כן, והעד מה שכתוב ביהושפט ביום הנחילו את בניו (דברי הימים ב' כ\"א ג') ויתן להם אביהם מתנות רבות לכסף ולזהב ולמגדנות (רד\"ק רמבמ\"ן)."
            ],
            "",
            [
                " ויאמר אחיה ואמה: ובתואל לא נזכר עוד, ואח\"ם אומר כי בתואל שהיה בן אחי אברהם היה חפץ מאד בזיווג עם יצחק, לפיכך אמר מיד: הנה רבקה לפניך קח ולך, והוא עמד בדיבורו ולא רצה להכניס שום עיכוב בדבר, ואחיה ואמה הם אמרו: תשב הנערה אתנו וגו', והם אמרו: נקרא לנערה וגו'",
                "ימים או עשור: שנה או עשרה חדשים (אנקלוס וכל המפרשים מבני עמנו). ",
                "ימים: שנה תמימה, כמו ימים תהיה גאולתו (ויקרא כ\"ה כ\"ט). ",
                "עשור: דבר מורכב מעשרה, כמו בנבל עשור (תהלים ל\"ג ב'), עלי עשור ועלי נבל (שם צ\"ב ד'), ואין כן בעשור לחודש, כי הוא שם תואר ליום העשירי. והמתרגם האלכסנדרי (ואחריו היירונימוס והמפרשים אשר לא מישראל) תירגם קצת ימים, כגון עשרה, לפחות עשרה ימים. והכותבים הגיהו: ימים או חודש."
            ],
            "",
            "",
            [
                "התלכי עם האיש הזה: לא ייתכן שישאלו אותה, אם רצונה להינשא ליצחק, אחר שכבר אמרו: מה' יצא הדבר; גם נראה שלא היה מנהג הקדמונים לשאול את פי בניהם ובנותיהם בענין זה, אלא האבות היו משיאין את זרעם מדעת עצמם, וכמו שאנו רואים ביצחק שלקח לו עבדו אשה שלא מדעתו; אלא הטעם (כדברי רשב\"ם) התלכי עתה מיד עם האיש הזה או תחפצי להתעכב וללכת אחר זמן עם אחרים."
            ],
            [
                " אחותם: \"אח\" ו\"אחות\" נאמרים על האחים ממש ועל הקרובים בכלל, כידוע. ",
                "מנקתה: בימים הקדמונים (ראב\"ע); ונראה שהיו המיניקות נשארות בבתי העשירים אצל יונקותיהן (גם אחר שגדלו) באהבה ורעות, ולא שלחו המינקת לשמשה כשפחה. כי שלחו עמה גם גערותיה (פסוק ס\"א)."
            ],
            "",
            "",
            [
                "ויצחק בא מבוא וגו': חזר לביתו מביאתו שהלך לבאר לחי רואי. והנה הדבר קשה, מה צורך להגיד זה כאן, ודי היה שיאמר ויצא יצחק לשוה בשדה וגו', ומה תועלת שנדע היכן הלך קודם לכן? ונראין הדברים שהיה יצחק איש קדוש ואוהב ההתבודדות, ומזה היה מה שיצא לפנות ערב לשוח בשדה להתבודד ולהתפלל; ולהודיענו זה הקדים הכתוב להגיד, כי כבר הלך להתבודד אצל באר לחי רואי, אשר אחר כך נתיישב שם, (עיין למטה כ\"ה י\"א) שנגלה שם המלאך להגר ובישר אותה על לידת ישמעאל ועל ריבוי זרעו וגבורתם והצלחתם (למעלה ט\"ו י\"א י\"ב), ועתה שהיה גם הוא מצפה לישא אשה הלך להתפלל שם, ונכתב זה להודיע כי מיד נענה. ",
                "בא מבוא: אין כוונת בעל הטעמים מובנת היטב, אא\"כ נפרש מבוא, מבואו, (כתרגום אנקלוס) ממקום שהיה רגיל ללכת שם, שהוא באר לחי רואי, או כפירוש ראשון שהביא ראב\"ע שמילת בוא שם מקום. ",
                "והוא יושב בארץ הנגב: קרוב לאותו באר, עיין רש\"י ."
            ],
            [
                " לשוח: ל' שיח (ואע\"פ ששיח תמיד בי\"וד הנה כמוהו שים ושום, לין ולון) ענין הגיון ותפילה, כמו אשיחה ואהמה וישמע קולי (תהלים נ\"ה י\"ח) אשיחה ותתעטף רוחי (שם ע\"ז ד') עם לבבי אשיחה (שם שם ז') אבל מלשון שיח השדה לא מצאנו פועל."
            ],
            [
                " ותפול מעל הגמל: לדעת רשב\"ם עשתה כן לצניעות, לפי שהיתה רוכבת כמו איש, ואמנם כמה בני אדם אחרים פגשה בדרך קודם לכן, ולא ייתכן שלכל אדם שתפגוש תפול מעל הגמל; ולדעת ראב\"ע היה זה אחר שידעה שהוא יצחק והמקרא המאוחר מוקדם; והנכון כדעת אח\"ם שקודם לכן הגיד לה העבד שהם קרובים לביתם, והראשון שפגשה שהיה הולך לקראתם, חששה שמא הוא יצחק."
            ],
            [
                " הלזה: לעומד ברחוק ייאמר כן (רשב\"ם) והמילה נגזרת מן הלאה זה (בעל ספר פתשגן, הלא הוא ס' יאר). ",
                "לקראתנו: כי אחר שראה גמלים באים הלך לקראתם לראות אם יש עמהם עבדו וכלתו (אח\"ם). ",
                "הצעיף: קרוב לשורש עטף בהיפוך אותיות ובחילוף טית וצדי ",
                "ותתכס: התפעל מן כסה, כמו ויתגל (למעלה ט' כ\"א); ולא אדע מה ראה רש\"י להביא לדוגמא מילות ותקבר ותשבר, שאינן מבנין התפעל אלא נפעל, גם אין בהן ה\"א למ\"ד הפועל הנופלת לפעמים כמו כאן; ומה שכתוב בנתיבות השלום רק בעבור ד ההפוך יעתק הטעם אל הת\"ו, הוא שיבוש גדול, כי לא ייתכן בלה\"ק לבטא ותתכס בנגינה על הת\"ו, כי לא תבואנה אחר הנגינה ג' אותיות, אם אין אחת מהן אות נחה. ואולי ר\"ש דובנא כתב יעתק הטעם אל הכ\"ף והמעתיק החליף כ\"ף בת\"יו."
            ],
            [
                "ויספר העבד ליצחק: שם על הדרה סיפר הדברים ליצחק, ואחר שבאו הביתה הגיד לאברהם (י' א' אוסימו)."
            ]
        ],
        [
            [
                " ויוסף אברהם וגו': אין ספק, שהיה זה זמן הרבה קודם לכן, ולא אחר מיתת שרה. ואין מוקדם ומאוחר בתורה, כי המתין להזכיר ענין זה אחר בל קורות אברהם וסמוך למיתתו, מפני שאין לו שייכות עם עניני בני ישראל. ולא נכתב אלא להודיע כי ה' ברך את אברהם בריבוי הזרע ושברכת אב המון גוים נתתיך נתקיימה, כי מלבו ישראל אומות אחרות יצאו ממנו; ולפיכך נכתבו ג\"כ בני ישמעאל. והנה האשה הזאת, אין ספק שלא היתה אלא פילגש, כי למטה (ו') הוא אומר ולבני הפלגשים אשר לאברהם; ולא מצאנו פילגשים לאברהם אלא זו והגר. וכן בדבר הימים (א' א' ל\"ב) ובני קטורה פילגש אברהם."
            ],
            "",
            [
                " את שבא ואת דדן: (למעלה י' ז') נזכרו בבני כוש; ואיננו רחוק שהיו האומות האלה מעורבות משני יוחסין. ",
                "אשורים וכו': שמות אומות בלתי ידועות ואינם שמות אנשים מיוחדים ולא נזכרו בדברי הימים."
            ],
            [
                " ובני מדין וגו': אולי שכנגד חמישה בנים אלה נחלקו המדינים לחמישה מלכים (במדבר ל\"א ח')."
            ],
            "",
            [
                "אל ארץ קדם: אל ארץ הנקראה ארץ קדם והם נזכרים בשופטים (ו' ג') ועלה מדין ועמלק ובני קדם, ובאיוב (א' ג') גדול מכל בני קדם, ובמלכים (א' ה' י') מחכמת כל בני קדם, ובירמיה (מ\"ט כ\"ח) קומו עלו אל קדר ושדדו את בני קדם, ובישעיה (י\"א י\"ד) וביחזקאל (כ\"ה ד' י'). ויש בני קדם אחרים, והם אנשי ארם נהרים, ככתוב וילך ארצה בני קדם (ברא' כ\"ט א'), מן ארם ינחני בלק מלך מואב מהררי קדם (במדבר כ\"ג ז'), ובני קטורה לא הלכו לארץ קדם זאת השניה (כדעת מכלול יופי ור\"ש דובנא), אלא נתישבו בארץ ערב שהיא ארץ קדם שהזכרתי ראשונה, וזה ברור."
            ],
            "",
            [
                "ויגוע וימת וגו': פטירת האדם נקראת דרך כלל מיתה, ותיקרא דרך פרט (כדברי דון יצחק) גויעה - בבחינת הגוף, אסיפה - בבחינת הנפש. ולשוא יתעקש המתעקש להכחיש זה, אחרי שמצאנו ואתה תבא אל אבותיך בשלום (למעלה ט\"ו ט\"ו) שהוא נאמר בלא ספק על הנשמה, כי אברהם נקבר רחוק מבני משפחתו. ועיין רש\"י למטה מ\"ט כ\"ט ."
            ],
            "",
            "",
            "",
            "",
            [
                " בשמותם לתולדותם: רש\"י ואחרים פירשו שהם מסודרים כסדר לידתן, אך לפי זה היל\"ל כתולדותם כמו בשמות כ\"ח י'. ונראה יותר שהכוונה שהשמות האלה הם השמות שנשארו לתולדותם, כגון משפחת נביות קדר דומה. ",
                "נביות: ממנו משפחת הערבים הנקראת נבטיים, ומזה העבודה הנבטית שהזכיר הרמב\"ם במורה ח\"ג פכ\"ט."
            ],
            "",
            "",
            [
                "בחצריהם: שהיו יושבים בחצרים אשר אין להם חומה סביב (ויקרא כ\"ה ל\"א) ככתוב לקדר ולממלכות תצור וכו ' קומו עלו אל גוי שליו לבטה נאם ה' לא דלתים ולא בריח לו (ירמיה מ\"ט כ\"ח, ל\"א). ",
                "ובטירותם: מצאנו טירות במדין (במדבר ל\"א י') ובבני קדם (יחזקאל כ\"ה ד'), ונראה שהוא לשון מבצר ומצודה, ונגזר מן צור, בארמית טינרא."
            ],
            "",
            [
                " מחוילה עד שור: זה הוא אורך החלק הצפוני מארץ ערב ממזרח למערב. ",
                "אשר על פני מצרים: המקום אשר מחוילה עד שור הוא על פני מצרים והם שכנו משם עד בואכה אשורה. ",
                "נפל: שכן, התפשט וקבע דירתו, ונראה כי לשון נפל מיוחד לבני ישמעאל על שם היותם תועים ופושטים כה וכה, כמו (שופטים ז' י\"ב) ומדין ועמלק וכל בני קדם נופלים בעמק, וזה טעם על פני כל אחיו, שאחד מהן לא יכול למנעו מהתפשט כרצונו, עיין למעלה י\"א כ\"ח , וכל זה לומר שנתקיימה ברכת על פני כל אחיו ישכון (למעלה ט\"ז י\"ב) ועיין אגרות ה ש' ריגיו ח' א' אגרת ט\"ז.    "
            ],
            [
                "ואלה תולדות יצחק: יעקב ועשו האמורים בפרשה (רש\"י), ואין \"תולדות\" קורות ומאורעות (רשב\"ם למטה ל\"ז ב'). ואם מצאנו כי לא תדע מה ילד יום (משלי כ\"ז א') אין זו ראיה שהמאורעות תיקראנה תולדות סתם, או תולדות האדם, אלא תולדות הימים והזמן, כאילו הזמן יולד המאורעות הנולדים ומתהוים בו. ואעפ\"כ אמת הוא כי בסיפור התולדות הכתוב מגיד ג\"כ המאורעות והקורות. ומזה נמשך כי בלשון סורית שרבא, שענינו משפחה ושבט, מורה ג\"כ סיפור המאורעות."
            ],
            [
                "פדן ארם: שדה ארם (הושע י\"ב י\"ג) פדן בל' ערבית שדה ובסורית מחרישה, ובערבית וארמית צמד בקר, (רש\"י , ראב\"ע)."
            ],
            [
                " ויעתר: נ\"ל כי שורש עתר נגזר מן עטר, והר סיני עשן כלו (שמות י\"ט י\"ח) תרגום ירושלמי עטר, ותמרות עשן (יואל ג' ג') תרגום סורי ועטרה דתננא, ומזה ועתר ענן הקטרת עולה (יחז' ה' י\"א), ונקראה התפילה כן כטעם תכון תפלתי קטרת לפניך (תהלים קמ\"א ב') ובנפעל ענינו קבלת התפלה, כטעם וירה הי את ריח הניחח, (למעלה ה' כ\"א) והעתרתם עלי דבריכם (יחזקאל ל\"ה י\"ג), ונעתרות נשיקות שונא (משלי כ\"ז ו') ענין התנשאות כמו עשן. ",
                "לנכח: כמשמעו לנגד, עיין שמות ט' כט'."
            ],
            [
                "ויתרוצצו: משורש רצץ ענין הכאה ורציצה, כמו וירוצצו את ישראל (שופטים י' ח').",
                "למה זה אנכי: מקרא קצר, למה הייתי מתאוה ומתפללת על ההריון לרש\"י, רמבמ\"ן), או למה זה אנכי הרה (אח\"ם) ולמה נעתר ה' לי? ורמב\"ן ורלב\"ג פירשו למה זה אני בעולם, הלואי אינני. למה נבראתי, נוה לי שלא נבראתי. ",
                "לדרוש את ה': רש\"י ורשב\"ם פירשו לשאול את פי ה' מן הנביאים, וכי תירגם אנקלוס, וכן דעת רמבמ\"ן; ורמב\"ן פירש ענין תפלה. ונ\"ל כי לדרוש את ה' עיקר ענינו תפילה ובקשת רחמים, כמו דרשתי את ה' וענני (תהלים לד ה') דרשוני וחיו (עמוס ה' ד'), וגם בחליו לא דרש את ה' כי ברופאים (ד\"ה ב' ט\"ז י\"ב) והעם לא שב עד המכהו ואת ה' צבאות לא דרשו (ישעיה ט' י\"ב) ובקשתם משם את ה' אלהיך ומצאת כי תדרשנו בכל לבבך ובכל נפשך (דברים ד' כ\"ט), נדרשתי ללא שאלו נמצאתי ללא בקשוני (ישעיה ס\"ה א'); והנה כל דורש ומבקש הוא מבקש למצוא, ומציאת האל היא באחד משני דרכים, אם שיושיע את הדורש ויצילהו מצרתו, ואם שיגיד לו העתיד, כי בשתיים אלה האל מגלה השגחתו ונמצא ונדרש לבני אדם הכול לפי המקום והשעה. והנה דעת רוב המפרשים שהלכה אצל אחד מהנביאים, קצתם אומרים אצל שם, וקלריקוס אומר אצל מלכיצדק; ולדעתי הלכה לאיזה מקום מיוהד לעבודה ולהתבודד (אולי, כדעת אח\"ם אל באר לחי רואי) והתפללה אל ה', והיה לה דבר ה' דרך נבואה או בחלום."
            ],
            [
                "שני גוים בבטנך: שני ילדים העתידים להיות לשני גוים. ",
                "ממעיך יפרדו: כמו ומאלה נפרדו הגוים בארץ אחר המבול (למעלה י' ל\"ב), ענין הסתעפות. ",
                "ורב יעבוד צעיר: הגוי והלאום הנולד מן הבכור יעבוד לנולד מן הצעיר, והכוונה על אדום שנכבשו תחת יד ישראל בימי דוד ובימי הורקנוס."
            ],
            [
                "וימלאו ימיה ללדת: כשנתמלא זמן הריונה והגיע זמנה ללדת.",
                "והנה תומים: אז נתאמת שהיו תאומים בבטנה. ",
                "תומים: נפלה האל\"ף כמו שלתך (ש\"א א' י\"ז)."
            ],
            [
                "כאדרת: כתרגומו ככלן, והוא מלשון יונית והוא מלבוש עליון המחמם את הגוף (ר' וואלף היידנהיים בהבנת המקרא). ",
                "אדמוני: ששערו אדום . כאדרת שער : מילת אדרת סמוכה לשער (לפי הטעמים ודלא כראב\"ע) כמו ולא ילבשו אדרת שער (זכריה י\"ג ד'), ואין כל אדרת שעירה, כי אין ענין אדרת אלא דבר המקיף את הגוף (עיין פירושי בשמות ט\"ו ו'). ",
                "עשו: ענינו בלשון ערבית בעל שער."
            ],
            [
                "בלדת אותם: חוזר לרבקה אע\"פ שלא נזכרה (כדעת אנקלוס) ושיעורו בלדת היולדת אותם, וכמוהו אשר ילדה אותה ללוי במצרים (במדבר כ\"ו נ\"ט) שפירושו אשר ילדה אותה היולדת, וכן ואותו ילדה אחרי אבשלום (מלכים א' א' ו'); או חוזר ליצחק, כמו ועירד ילד את מחויאל (למעלה ד' י\"ח) (כדעת ר\"ש דובנא), אלא שלפי זה היה ראוי לומר בלדתו אותם (\" א' אוסימו)."
            ],
            [
                " איום שרה: כטעם חית השדה, גפן שדה, פקעות שדה (מ\"ב ד' ל\"ט), איש קשה ומדברי. ",
                "איש תם: מילת תם נמצאת הרבה אצל ישר, כמו בתחילת איוב, וכן שמר תם וראה ישר (תהלים ל\"ז ל\"ז), ויעקב היה איש תם בערך אל עשו שהיה אוהב מלאכת הציד, שכולה נכלים, ויעקב היה יושב אהלים ורועה צאן (כטעם יושב אהל ומקנה, למעלה ד' כ'), ואין סתירה לזה ממה שניכל לעשו וללבן, כי אמנם לא ייקרא איש תם מי שעיקר אומנותו היא נכלים, אבל גם איש תם וישר יוכל להתנכל לפעמים להינצל ממזיקיו, להרחיק הנזק ולקרב התועלת לפי צורך השעה, ולא דרך קבע והרגל, כמו הציד; ומן ציד נגזר שורש צדה ושם צדיה שענינו קרוב לרמיה."
            ],
            [
                "כי ציד בפיו: הציד בכלל, כלו' אכילת בשר בהמות ועופות השדה, היה חביב לפיו, או שהיה הציד רגיל להיות בפיו, כי היה אוהב אכילתו; ולפי זה אין צורך לפרש שהוא כאילו כתוב צידו בו\"יו, כתרגום אנקלוס והאלכסנדרי וכפירוש המפרשים; והכותים הגיהו: צידו."
            ],
            [
                "ויזד: הפעיל משורש זיד, ונזיד הוא הנפעל, ומענין זה זד וזדון, עיקר ענינם רתיחה."
            ],
            [
                " הלעיטני: לא נמצא עוד במקרא, אלא במשנה אבל מלעיטין (שבת קנ\"ה ע\"ב) הלעיטהו לרשע וימות (ב\"ק ס\"ט ע\"א); וידוע כי הברת לע מורה על הבליעה בגרון וממנה לוע (גרון), בלע, עלע (איוב ל\"ט ל') (ע' רד\"ק שרש לוע), מן הארום האדום הזה: הכפל מורה על רבוי דברים נפרדים ובלתי מתערבים אלו עם אלו, כמו המונים המונים (יואל ד' י\"ד), חמרים חמרים (שמות ח' י'), וכן העדשים, הם גרעינים רבים בלתי מתערבים זה עם זה."
            ],
            [
                "מכרה כיום: בתחילה קודם שאלעיטך, וכמוהו קטר יקטרון כיום החלב (ש\"א ב' ט\"ז) ישבע לי כיום המלך שלמה (מ\"א א' נ\"א), דרוש נא כיום את דבר ה' (שם כ\"ב ה'), כולם ענינם בתהילה וקודם לדבר אהד. ותוכן המעשה הזה לדעתי היה, כי יעקב היה עוסק תמיד בצרכי הבית, ועשו היה אוכל בכל יום ממה שהיה מוצא בבית, ולא היה עוסק אלא בצידו, אשר בלא ספק לא היה בו למלאות צרכי המשפחה יום יום, אלא להביא לפעמים בשר תאוה לעשות מטעמים, אבל עיקר אומנות זרע אברהם היה במקנה הצאן והבקר, ועשו לא היה עוזר בה את אחיו כלל; ותלמידי יוסף ירא אומר שהיה עוזר לו (אף שלא בכוונה) בהרחקת האריות והדובים; ונ\"ל שלא היה עשו עוסק בהריגת החיות הטורפות, אלא היה צד איל וצבי ויחמור לאכול את בשרם, ויעקב שהיה מיצר על זה שהיה כל עמל הנהגת הבית מוטל עליו בלא שום שכר, התחכם לשאול ממנו בשעה שהיה עיף שימכור לו את בכורתו, ויהיה זה שכרו. ואמנם מה היה המבוקש בבקשת הבכורה? יש אומרים שינחל פי שנים בנכסי אביו (דברים כ\"א י\"ז) או שהיה אביו מברך אותו ברכות יתרות על אחיו (למטה מ\"ח י\"ח); וכל זה לא ייתכן, כי הגה ראינו כי יעקב לא הגיד מעולם ליצחק אביו ענין המכירה הזאת, שהרי אמר אנכי עשו בכורך (למטה כ\"ז י\"ט) ועשו אמר (שם ל\"ב) אני בנך בכרך עשו, א\"כ מה הועיל יעקב בתחבולתו בהיות הענין בלתי ידוע לאביו? כי הנה עשו לא כתב לו שטר שהיה בידו לראיה, גם לא היו שם עדים ולא היתה שם אלא שבועה; וכיון שאנו רואים שעשו לא הדל לקרוא את עצמו בשם בכור בדברו עם אביו, וגם יעקב אמר אל אביו בכורך עשו, נראה ודאי שלא עלתה על לבו של יעקב לקנות שום יתרון על אחיו אצל יצחק ביום הנחילו את בניו או ביום ברכו אותם. על כן אומר אני שלא היה עניין המכר הזה אלא שנשבע עשו כי אחרי מות אביו יניח ליעקב שיהיה אפוטרופוס ומנהיג את הבית; ויעקב ביקש זאת בכוונה שלא יוכל עשו לגרשו מביתו ומארצו באופן שלא תוכל להתקיים בו ובזרעו ברכת אברהם על ירושת הארץ; ועניין זה לא היה צריך להודיעו ליצחק. והנה עשו קיים שבועתו ואחרי מות אביו הלך לו אל ארץ אחרת, ולא אמר ליעקב שילך הוא ויצא מביתו (וקצת מזה ג\"כ בדברי דון יצחק)."
            ],
            [
                "הנה אנכי הולך למות: בכל יום אני יוצא לצוד ציד ואני מסתכן (ר' מאיר אבי רשב\"ם וראב\"ע ורמב\"ן), והסכנה הזאת איננה ראיה שהיה הורג החיות הטורפות, כי (כדברי תלמידי אלישע חיים זאמאטו) גם צידת הצביים ושאר חיות בלתי טורפות יש בה סכנה, מפני שהם מדלגים על ההרים מקפצים על הגבעות. ",
                "ולמה זה לי בכורה: שאין לה מקום רק אחרי מות אבי, ואולי הוא יחיה אחרי. אבל אח\"כ, כשהיה יצחק זקן מאוד והיה נראה שמיתתו קרובה (וכמו שאמר בלבו יקרבו ימי אבל אבי), והוא (עשו) עודנו חי, אז נתחרט על מכירתו ואמר ויעקבני, את בכרתי לקח (שם ל\"ו)."
            ]
        ],
        [
            [
                "ויהי רעב בארץ: לדעת ר' וואלף, בעל המעמר, זה היה קודם לידת יעקב ועשו, ואין מוקדם ומאוחר בתורה, כי רחוק הוא כי באורך הימים לא ירגישו אנשי המקום כי הבנים בניו ושרבקה היא אמם."
            ],
            [
                "אל גרר מצרימה: שהיה בדעתו ללכת שם כמו שהלך אביו בימי הרעב (רש\"י), ורצה הקב\"ה להראות לו השגחתו שגם בארץ ההיא שהיה שם הרעב יברכהו ויצליחהו וכמפורש למטה (י\"ב) ויזרע יצחק בארץ ההיא וימצא וגו'. שכון בארץ:   בביאור בנתיבות השלום בא: לי נראה עוד להוסיף על דבריו (של הרמב\"ן) ואולי תהיה גם כוונתו כן, שהיה בענין ג' צוויים: א) אל תרד מצרימה כלל אפילו לגור שם דרך ארעי עד עבור ימי הרעב; ב) שכון בארץ אשר אומר אליך היא ממרא קרית הארבע או באר שבע (לפי מה שהוכחתי למעלה שאיננה מארץ פלשתים) שהם מארץ שבעת עממים ממש וציווהו לשכון שם כל ימי חייו ואחר עבור ימי הרעב ישוב לשם מארץ פלישתים, ולפי שלא היה צווי זה לעשותו מיד לכן לא פירש לו הארץ רק אמר אשר אומר אליך אחר עבור ימי הרעב, ובלי ספק מה שנאמר להלן (פסוק כ\"ג) ויעל משם באר שבע, היה ע\"פ צווי השם ואף שקיצר הכתוב; ג) גור בארץ הזאת, היינו בארץ פלישתים שהיה שם אז תהיה רק כגר בארץ אחרת ולא בקביעות דירה רק עד אחר עבור ימי הרעב ומפרש ואמר כי לך ולזרעך אתן כל הארצות האל, ר\"ל כי גם ארץ פלישתים אתן לך, מה שאין כן ארץ מצרים איננה בכלל המתה."
            ],
            "",
            "",
            [
                "מצותי חקותי ותורותי: כל צווי בין לדורות בין לשעה נקרא מצוה, חוקה ותורה אינן אלא לדורות, חוקה היא באשר יאמר המושל: תעשה כך וכך; ואם יאמר: אם יארע לך כך אז תעשה כך, ואם יקרה כך אז תעשה כך - זה נקרא תורה. יציאתו מארצו והעקדה היו מצוות, המילה היא חוקה, וההליכה בדרך ה' לעשות צדקה ומשפט היא תורת ה', ואעפ\"י שלא מצאנו, שנצטוה על זה מאת ה', הנה אברהם ידע כי זאת היא דרך ה', והיה עושה צדקה ומשפט להיותו יודע כי באלה הוא הפץ, נמצא שהיה שומר אותן להיותן תורת ה'."
            ],
            "",
            [
                "פן יהרגוני: עיין למעלה כ' י\"א."
            ],
            [
                "מצחק את רבקה אשתו: מעשי געגועים שאין אדם כשר עושה עם אחותו (אך אין להאמין שהיה יצחק משמש מיטתו במקום שהיה אפשר ליושבי בית אחר או לעוברי דרך לראותו בעד החלון), מליצת מצחק את אין ענינה כמליצת מצחק ב... בא אלי לצחק בי (למטה ל\"ט י\"ז): המצחק \"את\" רעהו הוא מצחק עמו ושניהם משתעשעים; והמצחק \"ברעהו\" הוא לבדו מצחק ואין חברו מצחק, אך הוא מקבל מזה נזק, צער או בושת."
            ],
            [
                "אך הנה אשתך היא: בודאי אשתך היא, והוא נאמר דרך אומדן הדעת (למעלה כ' י\"א), כי כן שפט אבימלך כי ודאי אם היתה אחותו, לא היה מצחק עמה, אעפ\"י שלא שמע שקראה אשתו."
            ],
            [
                "אחד העם: אבל המלך עצמו לא היה נכשל בזה, אם להיותו זקן, ואם כי כבר נכוה כשלקח את שרה; ונראה כי לפיכך לא האמין ליצחק כשאמר אחותי היא ודיקדק אחריו עד שעלתה בידו לראותו מצחק עמה. ",
                "אחד העם: אחד מהעם, יהיה מי שיהיה. אהד בסמיכותו אחד, ויבוא בצורת הסמיכות כאשר תחסר אחריו המ\"ם, כמו אחד השיחים (למעלה כ\"א ט\" ו) על אחד ההרים (שם כ\"כ ב') אחד הרקים (ש\"ב ו' כ') ולפעמים גם במ\"ם, כמו כאחד ממנו (למעלה ג' כ\"ג) או אל אחד מבניו (ויקרא י\"ג ב'). ",
                "והבאת עלינו אשם: עונש על כל האומה. כי לארץ לא יכופר כשאין עושים דין בחוטאים, וכאן לא היה אפשר לעשות דין, מאחר שלא היה החטא נודע. והבאת: עבר (עיין אוהב גר עמוד 40), אך המילה מלרע בעבור העי\"ן שאחריה כמו ונחה עליו (ישעיה י\"א ב') ורעה עינך (דברים ט\"ו ט')."
            ],
            [
                "הנוגע באיש הזה: לרעה, כמו כי הנוגע בכס נוגע בבבת עינו (זכריה ב' י\"ב). כי יד אלוה נגעה בי (איוב י\"ט כ\"א) ומזה נגע, וכן שורש פגע, שענינו קרוב לשורש נגע, נמצא להורות על המכה, כמו ויפגע בו וימות (מ\"א ב' כ\"ה) ומזה פגע. ",
                "באיש הזה ובאשתו: או באשתו; והאפודי מפרש ומכה אביו ואמו כאילו כתוב ומכה אביו ומכה אמו, וכן כאן הנוגע באיש הזה והנוגע באשתו; ונכון אלא שהענין אחד. והנה ציוה אבימלך על הדבר הזה, למען ידעו העם שהיא בעולת בעל, כדי שלא להביא אשם על העם כולו, והזכיר גם את יצחק   (באיש הזה), כדי שיהיה הענין בל' נקיה, וגם אולי קצת מהעם יכעסו על יצחק על שהתל בם עד עכשו באמרו: אחותי היא."
            ],
            "",
            [
                " וילך הלוך וגדל: גדל הוא שם התואר, והוא עומד במקום בינוני, כ. בפועלים העומדים הבינוני בקמץ יבוא לפעמים על דרך שם התואר (או תאמר על דרך לשון ארמית), כמו ויהי קול השופר הולך וחזק מאד (שמות י\"ט י\"ט), ותלך יד בני ישראל הלוך וקשה (שופטים ד' כ\"ד), וילך הפלשתי הלוך וקרב (ש\"א י\"ז מ\"א), ודוד הולך וחזק (ש\"ב ג' א'), וילך הלוך וקרב (ש\"ב י\"ח כ\"ה)."
            ],
            [
                " ויקנאו אותו: כמו אפרים לא יקנא את יהודה (ישעיה י\"א י\"ג)."
            ],
            "",
            [
                " לך מעמנו: אמר לו זה בשלום (כמו שאמר ונשלחך בשלום), כלומר לך מעיר המלוכה, כי הגדולים מקנאים אותך, ופן יפגעו בך ולא אוכל להצילך, ולפיכך לא יצא יצחק ממלכות אבימלך רק מעיר מלכותו. ואמנם יצחק אמר אח\"כ (למטה כ\"ז) ואתם שנאתם אותי, והכוונה על אחוזת מרעהו, והם השרים, כי הם קינאו בו ושנאוהו, עד שהוצרך אבימלך לומר לו: לך מעמנו."
            ],
            "",
            "",
            "",
            [
                "התעשק עמו: התעסק בל' סורית היה קשה, וכן בלשון חכמים שדה שיש עליה עסיקין (שבועות ל\"א ע\"א) ענין ערעור; ודח\"א ע\"ה אומר כי מזה ג\"כ עסיק עפרא (בבא מציעא ע\"ד ע\"א) העפר היה ביוקר. והנה באר זו והאחרת הנקראת שטנה נראה (כדעת ר\"ש דובנא) שנשארו ליצחק, כי אעפ\"י שרבו עליהן, לא גזלו אותם ממנו, אלא נתפשרו עמו באחד מן הדרכים."
            ],
            "",
            [
                "הרחיב ה' לנו: זה סימן טוב שגזר ה' להרחיב את גבולי. ",
                "ופרינו: לשון הצלחה, כאילן המצליח כשהוא עושה פרי."
            ],
            "",
            "",
            "",
            [
                "אחזת: שם אדם, כן דעת בעלי המסורה ורבנו סעדיה, היירונימוס, והמתרגם הסורי והאלכסנדרי ואחרים, וכן דעת ר' יהודה בבראשית רבא (ס\"ד ח'), אלא שלדעתו אחזת מרעהו היה שמו, כלומר שהיה שמו מורכב משתי מילות על דרך דמשק אליעזר, רוממתי עזר (ד\"ה א' כ\"ה ד' ול\"א), וזה רחוק בעיני, שתהיה מילת מרעהו בכנוי נסתר גם היא מן השם, ואולי טעות סופר נפלה במדרש וצ\"ל: אחזת היה שמו."
            ],
            "",
            [
                " בינותינו: בביאור בנתיבות שלום בא: באה מילת בינותינו בשני מיני ריבוי ולכאורה היה די באחד מהם, ואולם אילו אמר: תהי נא אלה בינינו לבד היה משמע או בינו ובין אחזת מרעהו או בינו ובין יצחק, והכוונה שתהיה האלה בין אבימלך ואחזת מרעהו מצד אחד ויצחק מצד שני, לכן אמר בינותינו בשני ריבויים, דהיינו בינינו מצד אחד ובינך מצד שני. ודקדוקי 1804."
            ],
            [
                "עשינו עמך רק טוב: לדעת ר\"ש דובנא מילת לא (לא נגענוך) עומדת במקום שתיים (וכאשר לא עשינו עמך רק טוב); ולדעתי איננו כן, אבל מילת רק איננה צריכה למילת לא כמו ואמלטה רק אני לבדי (איוב א' ט\"ז), ולפעמים תבוא לפניו מילת לא, כמו לא נשאר רק שבט יהודה לבדו (מ\"ב י\"ז י\"ח)."
            ],
            "",
            "",
            "",
            [
                "על כן שם העיר באר שבע: נראת כדעת ר\"ש דובנא, [בפירוש של י' ש' ריגיו לתורה בא: אצל אברהם (למעלה כ\"א ל\"א) לא הזכיר שם הבאר גם לא שם העיר, רק אמר: על כן קרא למקום ההוא באר שבע, גם לא אמר שם: עד היום הזה, כמו שכתוב כאן, ולהפך כאן לא אמר לשון קריאה אלא סתם: על כן שם העיר; וטעם השינויים הוא, כי   אברהם בזמן השבועה עם אבימלך לא היה אצל הבאר אלא רחוק ממנו, ולכן נזכר שם מקום ולא באר והוא היה הראשון שקרא למקום ההוא באר שבע בעבור השבועה, אבל לא נתחזק השם ההוא להישאר לדורות כן, עד שארע שם ג\"כ דבר יצחק עם אבימלך, ואז נתחזק השם ההוא בפי כל, ולזה לא נזכר כאן לשון קריאה, כי זכרו כולם כי כבר נקראת כן בימי אברהם, ורק צירפו לשם זה גם כוונת   שם   שבעה שקרא יצחק לבאר]."
            ],
            [
                "ויהי עשו וגו, ותהיין מרת רוח וגוי: הקדים הסיפור הזה מפני מה שהוא עתיד לומר למטה (כ\"ו מ\"ו) קצתי בחיי מפני בנות חת. ויצו עליו לאמר לא תקח אשה מבנות כנען (רשב\"ם). ברש\"י לעצבון ליצחק ולרבקה, נ\"ל דיבור אחד, וכן הדפיס רנ\"ו היידנהיים. מרת רוח: מרירות רוח (ר\"י חיוג וראב\"ע), כמו לב יודע מרת נפשו (משלי י\"ד י'), והוא ענין עצבון, ומצאנו עצובת רוח (ישעיה נ\"ד ו'), ועצבו את רוח קדשו (שם ס\"ג י'), וגם שורש מרה וכל לשון מרי עיקרו משורש מרר, כי הבלתי שומע בקולנו גורם לנו עצבון (עיין פירושי בישעיה ג' ח'), וגם רש\"י ז\"ל נראה שהבין כן, כי כתב: לשון ממרים, ואח\"כ הוסיף: כל מעשיהם היו לעצבון ליצחק ולרבקה. וכן בישעיה מ\"ג י': והמה מרו ועצבו את רוח קדשו, מרו כמו מררו כחברו ועצבו. אבל למה כאן באה המ\"ם בחולם ובמשלי בקמץ תטוף (קמץ קטן), הדבר פשוט, כי כאן הטעם במ\"ם מפני מילה זעירה שאחריה, ואם היתה המ\"ם בקמץ והטעם עליה, לא היה הקמץ יכול להיות חטוף, אבל היה קמץ רחב (קמץ גדול) ככל קמץ שהטעם עליו."
            ],
            [
                "ויהי עשו וגו, ותהיין מרת רוח וגוי: הקדים הסיפור הזה מפני מה שהוא עתיד לומר למטה (כ\"ו מ\"ו) קצתי בחיי מפני בנות חת. ויצו עליו לאמר לא תקח אשה מבנות כנען (רשב\"ם). ברש\"י לעצבון ליצחק ולרבקה, נ\"ל דיבור אחד, וכן הדפיס רנ\"ו היידנהיים. מרת רוח: מרירות רוח (ר\"י חיוג וראב\"ע), כמו לב יודע מרת נפשו (משלי י\"ד י'), והוא ענין עצבון, ומצאנו עצובת רוח (ישעיה נ\"ד ו'), ועצבו את רוח קדשו (שם ס\"ג י'), וגם שורש מרה וכל לשון מרי עיקרו משורש מרר, כי הבלתי שומע בקולנו גורם לנו עצבון (עיין פירושי בישעיה ג' ח'), וגם רש\"י ז\"ל נראה שהבין כן, כי כתב: לשון ממרים, ואח\"כ הוסיף: כל מעשיהם היו לעצבון ליצחק ולרבקה. וכן בישעיה מ\"ג י': והמה מרו ועצבו את רוח קדשו, מרו כמו מררו כחברו ועצבו. אבל למה כאן באה המ\"ם בחולם ובמשלי בקמץ תטוף (קמץ קטן), הדבר פשוט, כי כאן הטעם במ\"ם מפני מילה זעירה שאחריה, ואם היתה המ\"ם בקמץ והטעם עליה, לא היה הקמץ יכול להיות חטוף, אבל היה קמץ רחב (קמץ גדול) ככל קמץ שהטעם עליו."
            ]
        ],
        [
            [
                " ויהי כי זקן יצחק: הנני מבטל מה שכתבתי ב\"ביכורי העתים\" תקפ\"ט (עמוד ק\"ה עד ק\"ו) שהברכה, שבירך יצחק את יעקב כשהיה סבור לברך את עשו היתה לו לבדו ולא לזרעו אחריו, כי אמנם נ\"ל שאע\"פ שלא נזכר הזרע בפירוש, היה הדבר מובן מאליו שהכוונה לו ולזרעו, כי כן מצאנו מנהג האבות בימי קדם כשהיו מברכים את בניהם, לא היו מברכים אותם בברכות שתכלינה במותם, אלא גם זרעם וזרע זרעם היו מברכים, כמו שראינו (למעלה כ\"ד ס'): \"ויברכו את רבקה ויאמרו לה אחותנו את היי לאלפי רבבה ויירש זרעך וגו'\", וכן (למטה מ\"ח ט\"ו ט\"ז) \"ויברך את יוסף וגו' ויקרא בהם שמי ושם אבותי אברהם ויצחק וידגו לרוב בקרב הארץ\", וכן כשבא יעקב לברך את בניו אמר להם (למטה מ\"ט א'): \"האספו ואגידה לכם את אשר יקרא אתכם באתרית הימים\". וכן כשאמר אברהם: \"לו ישמעאל יחיה לפניך\", אמר לו ה': \"ולישמעאל שמעתיך הנה ברכתי וגו' ונתתיו לגוי גדול\" (למעלה י\"ז י\"ח). מכל זה נראה כי סתם ברכת הבנים איננה לעצמם במשך ימי חייהם, אך היא להם ולזרעם לימים רחוקים. על כן נראה לי ברור כי \"ויתן לך האלהים מטל השמים וגו' יעבדוך עמים וגו'\", הכוונה שתהיינה הברכות האלה לו ולזרעו אחריו עד עולם. ולענין מחשבת יצחק, נראה לי כי רצה לברך את עשו להיותו חביב לו, כי ציד בפיו, ורצה ליחד לו ברכה והצלחה יותר מאחיו, וכמו שאמר לו: \"הוה גביר לאחיך\"; ויעקב לא היה בדעתו לברך כלל, כי אמר בלבו: יעקב ישכון עם עשו ויירשו שניהם את הארץ אשר נתן אלהים לאברהם, וברכת אברהם תתקיים בשניהם, כי שניהם זרע יצחק ובני הגבירה, והנה ברכת אברהם מעצמה תחול עליהם בלי שיברך הוא את יעקב אך הוצרך לברך את עשו, למען יהיה לו יתרון על אחיו ויהיה גביר עליו. ואע\"פ שיהיה עשו גביר על יעקב, תוכל ברכת אברהם להתקיים בשניהם, ויהיו שניהם ברוכי ה' וישכנו בשלום יחדו, כי ידע טבעו של יעקב כי היה איש תם יושב אהלים וסבלן ובעל ענוה. ולפיכך בברכה אשר בירך את יעקב בחשבו שהוא עשו, לא הזכיר כלל ברכת אברהם ולא הארץ אשר נתן אלהים לאברהם, כמו שהזכיר לבסוף, כי אמנם הברכה ההיא שהיה מברכו באותה שעה, היתה מיוחדת לעשו, אבל ברכת אברהם היא לשני האחים יחדו. ורבקה, בשמעה דברי יצחק לעשו, הבינה שיש בדעתו לתת לו יתרון על יעקב, שאם לא כן, היה מברך את שניהם או לא היה מברך גם אחד מהם, וראתה שהיה זה עוול וחמס הנעשה ליעקב בנה החביב לה, ובפרט שהיא היתה יודעת מה שנאמר לה (למעלה כ\"ה כ\"ג) \"כי רב יעבוד צעיר\" (ויצחק לא ידע מזה דבר); לפיכך התחכמה להפר עצת יצחק, והיתה לה התנצלות במעשה הזה, כי לא היה אלא למנוע העוול ולהקים גזרת האל. ואחרי אשר הצליחה תחבולת רבקה ונתקיימה עצתה ונתברך יעקב, ואחר אשר אמר לו יצחק (כ\"ט) \"אורריך ארור ומברכיך ברוך\", אז הבין יצחק כי מאת ה' היתה זאת, ושאין רצון ה' שיהיה עשו גביר ליעקב, אבל בהפך, שיהיה יעקב גביר לעשו, על כן לא חרה אפו ביעקב, אך אמר: \"גם ברוך יהיה\", כלומר אין ספק כי מה' יצא הדבר, שאם לא כן, לא היה מצליח במעשהו. הן אמת, שאם היה יצחק מכיר עקבת יעקב קודם שיברכהו, היה גוער בו ואולי היה מקללו, כאשר דאג יעקב באמרו: \"והבאתי עלי קללה ולא ברכה\"; אבל אחר שנסתייעה מילתא ונתברך יעקב בברכה אשר אין להשיב, כי אמר לו: \"אורריך ארור\", לא חלף עוד, אך אמר מה' היתה נסבה. וכשראה יצחק את עשו בוכה ומתאונן ומבקש ברכה אחרת, וראה כי בגאוותו ורום לבו לא יוכל לשכון עם יעקב ולהיות נכנע אליו ולהתענג עמו בארץ אשר נתן אלהים לאברהם, אז בירד אותו, שאם לא ירצה לשבת עם יעקב, תינתן לו ארץ אחרת טובה ושמנה, ועל חרבו יחיה וגו'. ואמנם אחרי כן, כשבא יעקב להיפטר מאביו בטרם ילך אל ארם נהרים, והוזקק יצחק לברכו, אז לא הזכיר לו שיהיה גביר לאחיו, כי לא היה צריך לחזור ולכפול לו הברכה ההיא פעם שנית; אבל בירכו בברכת אברהם, והיא הברכה שהיה מן הדין שתחול על שניהם יחד, אלא מאחר שכבר זכה יעקב להיות גביר, ומאחר שהבין יצחק שלא יחפוץ עשו לשכון עמו אך ילך אל ארץ אחרת, ראה לייחד ברכת אברהם ליעקב לבדו. ואמנם כוונת התורה בסיפור המאורע הזה בכל פרטיו היא להודיע, כי מה' היתה נסבה שתהיה ברכת אברהם לישראל לבדם ושאהבת יצחק לעשו, תחת אשר היה לה להביא לעשו יתרון על יעקב, היתה היא עצמה סיבה שתחול הברכה על יעקב לבדו ושיהיה יעקב גביר לאחיו."
            ],
            "",
            [
                "תליך: האשפה התלויה על הכתף אשר בה החצים (ראב\"ע), וכן בתרגום ירושלמי בית גירך."
            ],
            [
                "תברכך נפשי: נפשי הנהנית באכילת המטעמים תברכך, כלומר אברכך בכל נפשי."
            ],
            [
                "ורבקה שומעת: כשהיה יצחק מדבר היתה רבקה שומעת, וכשהשלים יצחק דבריו, עשו הלך לצוד ציד, וכשהלך עשו, רבקה אמרה אל יעקב; וצ\"ע למה לא נכתב ותאמר רבקה; ותלמידי מוהר\"ר שלמה חפץ אומר כי קודם שילך עשו כבר דיברה רבקה עם יעקב."
            ],
            "",
            "",
            "",
            "",
            "",
            "",
            [
                "קללה ולא ברכה: הכוונה: תחת שאת משתדלת בתחבולתך זאת להביא עלי ברכה, הנה זה עצמו יהיה סיבה להביא עלי קללה, וכיוצא בזה למטה מ' כ\"ג ."
            ],
            "",
            "",
            [
                " בגדי עשו: נראה שבגדי יעקב ועשו היה שונים בחומר ובצורה לפי התחלפות מלאכתם, ורבקה פחדה שמא יכיר יצחק במישוש היד שאינם בגדי עשו (המעמר). ",
                "החמודות: בגד על הרוב לשון זכר, ונמצא בלשון נקבה אשר יזה עליה (ויקרא ו' כ') כמו שהעיר שם ראב\"ע, וכן מצאנו בגדותיך (תהלים מ\"ה ט'). והנה עשו שהיה איש שדה היה אוהב ריח השדה והיה חפץ שגם בגדיו החמודות (שלא היה יוצא בהם אל השדה) יהיה בהם ריח שדה, ורבקה שהיתה שומרת אותם היתה נותנת בהם עשבים ופרחים כדי שיריחו ריח טוב."
            ],
            [
                "ועל חלקת צואריו: צואר בלשון יחיד כולל כל הקף הצואר, עד צואר יגיע (ישעיה ח' ח') המים השוטפים מקיפים הצואר מכל צדדיו בפעם אחת, וישם רביד הזהב על צוארו (למטה מ\"א מ\"ב ), הרביד מקיף הצואר מכל צדדיו, ופרקת עלו מעל צוארך (למטה פסוק מ') העול מקיף כל הצואר; ואומרים \" צוארים \" ו\"צוארות \" והכוונה על צואר אנשים רבים או בעלי חיים רבים, כמו על צוארי המלכים (יהושע י' כ\"ד), בצוארי גמליהם (שופטים ח' כ\"א) לא תמישו משם צוארתיכם (מיכה ב' ג'), ובארבעה מקומות נא הריבוי אע\"פ שמדברים באדם אחד בלבד, והכוונה לדבר על הצואר בבחינת שני חלקיו וצדדיו, כגון כאן הצואר לא היה כולו חלק, כי גם יעקב היה בעל זקן, אבל מן הצדדין היה חלק, וכן ויפל על צואריו וישקהו (למטה ל\"ג ד'), וכן למטה מ\"ה י\"ד  ו- מ\"ו כ\"ט , רואים את הצואר כאלו חלוק לשנים על הצד האחד נותנים היד, ועל הצד האחר מפילים הפנים."
            ],
            "",
            [
                "ויאמר אבי: אמר אדוני אבי זצ\"ל, כי יעקב בבואו לפני אביו לא אמר אלא: אבי, והמתין שישאלהו מי הוא; אבל עשו תיכף לבואו לפניו פירש לו למה בא, ולא המתין שישאלהו מי הוא, אלא אמר מיד: יקום אבי ויאכל; וטעם הדבר, כי יעקב ירא היה שמא יכירנו יצחק לקולו, וכדי לנסות הדבר לא אמר תחילה אלא: אבי, והיה בדעתו שאם יכיר את קולו ויאמר לו: מה לך יעקב בני? אז ידבר לו בענינים אחרים ולא יזכיר כלל ענין הברכה; לא כן עשו שלא היה ירא שמא יימצא שקרן, לא הוצרך לכך וגילה לו רצונו מיד."
            ],
            [
                "קום נא שבה: שוכב היה על מיטתו, ואמר לו, שיישא ראשו וישב על המיטה או שהיה יושב על הכיסא, ואמר לו שיקום וישב אל השולחן, וכן דעת אנקלוס שתירגם: אסתחר, שענינו הסבה."
            ],
            [
                "כי הקרה וגו': עיין למעלה כ\"ד י\"ב ."
            ],
            [
                "ואמשך: הוקלה השי\"ן שהיתה ראויה להידגש, או הוא משורש מוש, כמו והמישני את העמודים (שפטים ט\"ז ב\"ו)."
            ],
            "",
            "",
            [
                " אתה זה בני עשו: איננו דרך שאלה ממש, אלא כאומר: אם כן אפוא אתה הוא בני עשו (וכן רשב\"ם)."
            ],
            "",
            [
                "ושקה לי: דרך חיבה, כדי לברכו בכל לבבו (אח\"ם) או רצה להריח ריח בגדיו כדי להכיר יותר אם הוא עשו, כי נולד לו ספק מפני הקול (דון יצחק)."
            ],
            [
                "אשר ברכו ה': חוזר לשדה (כדעת בעל הטעמים), ואחר שנתן לו ה' ריח שדה מבורך, התפלל שיתן לו ה' גם ארץ טובה ומבורכת. ",
                "כריח שדה אשר ברכו ה': כי כל שדה הצומח ירק דשא ושהוא מבורך בגדוליו נותן ריח טוב."
            ],
            [
                "מטל השמים: בארצות המזרח הגשמים מועטים ועל הרוב רק שתי פעמים בשנה (יורה ומלקוש), ובהפך הטל מרובה והוא מרווה את הארץ והולידה והצמיחה. ",
                "ויתן לך האלהים מטל השמים: אחר שאמר: שדה אשר ברכו ה', אמר: יתן לך שדה מבורך מטל השמים, וכן אמר משה (דברים ל\"ג י\"ג): מבורכת ה' ארצו ממגד שמים מטל (ליל כ\"ט אלול תרי\"ח). ואח\"כ ראיתי כי ר\"ש דובנא מביא בשם רמב\"ן ויתן לך האלהים (מדינה מבורכת) מטל השמים, אבל בתרגומו לא הוסיף שתי המילות. ומשמני: המ\"ם הראשונה מאותיות, \"האמנתי\"ו\" למשקל השם משמן."
            ],
            "",
            [
                " בא מצידו: לא שאז מיד בא לפני יצחק, כי הוצרך תחילה לעשות המטעמים, אבל הגיד הכתוב שכל זמן שהיה יעקב לפני יצחק ולבוש בגדי עשו, לא היה עשו בבית ולא הזר לבית עד שיצא יעקב מלפני אביו ופשט את בגדי עשו ואולי ג\"כ נתרחק מן הבית, אז בא עשו מצידו ועשה המטעמים ואח\"כ (ב' או ג' שעות אחרי יציאת יעקב מלפני אביו) בא עשו אל אביו. ובתחילה הייתי מפרש וכבר בא מצידו וכבר עשה מטעמים, ואז (כשיצא יעקב מאת פני יצחק, כדברי רש\"י) בא עשו אל אביו."
            ],
            "",
            "",
            [
                "מי אפוא: מילות \"לשון לעצמו משמש עם כמה דברים\" אינן ברש\"י כ\"י שבידי."
            ],
            [
                "כשמע עשו את דברי אביו: עיקר צעקתו היתה על שאמר: גם ברוך יהיה, שאעפ\"י שהייתה הברכה בטעות, לא היה רוצה או לא היה יכול לבטל אותה, והיה הוא נשאר בלא ברכה (תלמידי יוסף ירא); ועיין מה שכתבתי למעלה פסוק א'."
            ],
            [
                "במרמה: ואעפ\"כ מאחר שנסתייעה מילתא, אני רואה כי כן הוא רצון האל ולא אוכל להשיב אחור את הברכה; ואנקלוס ותרגום ירושלמי תירגמו במרמה זו במילת \"בחכמה\", ועשו זה לכבוד יעקב (עיין אוהב גר, נתיב י\"ג) ור ' יונתן אמר בבראשית רבא (פ' ס\"ו ד') \"בחכמת תורתו\", אולי היתה כוונתו על אם במחתרת ימצא הגנב וגו' (שמות כ\"ב א') לימדתך תורה אם בא להרגך השכם להרגו (סנהדרין ע\"ב ע\"א), ובמו שפירשתי למעלה פסוק א', כי רבקה חשבה שהיה יצחק רוצה לעשות עוול וחמס ליעקב."
            ],
            [
                " הכי קרא שמו יעקב: האם לכך נקרא שמו יעקב ע\"ש סופו (רש\"י), כלומר להורות שיהיה רמאי? כלומר כשקראוהו יעקב בוודאי לא נתכוונו שיהיה רמאי, ואמנם הנה באמת היה רמאי ונתקיימה בו הוראת שמו. ויעקבני: דיבור אחר, כלומר באמת הוא איש עקבה, וכבר רימני שתי פעמים. מצאנו \"כי\" להוראת \"כן\", כמו וזאת אומרת לא בי (מ\"א ג' כ\"ב) ורשב\"ם וספורנו ורמבמ\"ן פירשו: הבשביל שנקרא שמו יעקב עקבני שתי פעמים? ואנקלוס וראב\"ע והאלכסנדרי והיירונימוס פירשו: יפה ובאמת וצדק נקרא שמו יעקב; וזה אמת לפי עומק כוונת המאמר, וכמו שפירשתי."
            ],
            [
                " ולכה אפוא: אין ספק שאיננו ענין הליבה, אבל הטעמים הם כדעת התרגום הירושלמי איזל ותיטרד, לך לך, כי לא אוכל לעשות לך מאומה."
            ],
            "",
            [
                "ומטל: וארץ מבורכת מטל השמים מעל, עיין למעלה פסוק כ\"ח."
            ],
            [
                " ועל חרבך תחיה: כמו לא על הלחם לבדו יחיה האדם (דברים ח' ג'), עמדתם על חרבכם (יחזקאל ל\"ג כ\"ו), בירך אותו על פי מידותיו, שמלבד שתהיה לו ארץ טובה יהיה גם-כן יוצא גדודים לשלול שלל, על דרך ידו בכל (למעלה ט\"ז י\"ב). ",
                "תריד: כמו אריד בשיחי ואהימה (תהלים נ\"ה ג'), אם ירבה לענותך עד שתהיה נאנח תחת שיעבודו, אז תפרוק עולו מעל צוארך (רש\"י רשב\"ם רמב\"ן רמבמ\"ן). ודע כי אדום האמור בתורה ובשאר ספרי הקודש הוא עם השוכן בין ים סוף וים המלח, ומעולם אין הכוונה על מלכות רומי ולא על אחד מגויי אירופה, וכל ימי עמידת הבית הראשון והשני לא נקראו בשם אדום רק בני עשו ממש, אבל אחר חרבן הבית החלו היהודים לקרוא למלכות רומי בשם אדום, והיה זה מפני שהאדומים היו על הרוב צוררים ישראל, על כן היה שם אדום שנוא ומתועב אצלנו, ובפרט אחר שמלך הורדוס שהיה אדומי הרע לישראל מאד, וכשנחרב הבית ביד הרומאים, עברה שנאת היהודים מאדום לרומי, על כן (וגם מפני היראה) כינו את רומי בשם אדום; ואין הכוונה כלל על בעלי האמונה החדשה, אלא על מלכות רומי שהחריבה את ביתנו, ועל כל המקומות שפשטה שם מלכותם ולשונם. ואל תשמע לדברי ראב\"ע שאמר כי בעלי האמונה החדשה נקראו אדום מפני שהראשונים שהאמינו בנוצרי היו מבני אדום; כי אמנם כל זה שקר וכזב, כי הראשונים שהאמינו בנוצרי היו יהודים ויונים ורומאים, לא אדומים, ושם אדום הוא כינוי לרומאים ולעמים אחרים מצד שהיו בימים ההם תחת ממשלת הרומאים, ולא מצד אמונתם."
            ],
            [
                "ויאמר עשו בלבו: הכונה שלא אמר זה לכל אדם כדי שלא יוודע הדבר לאביו ולאמו, ומכל מקום גילה דעתו לקצת מאוהביו עד כי נודע הדבר לרבקה. ואמר \"ואהרגה\" ולא \"והרגתי\", כי הענין קשור עם התנאי שימות אביו על דרך אם השמאל ואימינה (למע ' י\"ג ט') ועי' \"בכורי העתים\" תקפ\"ז עמוד קס\"ט וק\"ע)."
            ],
            [
                "מתנחם לך להרגך: מתנחם במחשבותיו שהוא מחשב עליך בחשבו להרגך."
            ],
            "",
            "",
            [
                "למה אשכל גם שניכם: כי הקרובים או השופטים ימיתו הרוצח, עיין שמואל ב' י\"ד ו' , ועל כל פנים תצטרך לברוח ואהיה בלא בנים. ",
                "למה אשכל: כדי שלא אשכל, כמו למה תשומם , למה תמות בלא עתך (קהלת ד ט\"ז וי\"ז) למה אככה (ש\"ב ב' כ\"ב ) חדל לך למה יכוך (ד\"ה ב' כ\"ה ט\"ז), והוא כמו בארמית דילמה (די- למא, עזרא ז' כ\"ג) וכן שלמה אהיה כעטיה (שיר השירים א' ז') הוא תרגום של די-למה, וכן אשר למה יראה את פניכם זועפים (דניאל א' י'). ",
                "למה: בטעם למטה מפני האלף שאחריו."
            ],
            [
                "ותאמר רבקה אל יצחק קצתי בחיי: הקו\"ף זעירה; נ\"ל כי היה מנהג הסופרים בימי קדם כשהיתה תבה מתחלת באותה האות שהתבה הקודמת מסיימת, היו משמיטין אחת מהאותיות הדומות ואולי היו מציינין האות ההיא באיזה סימן להודיע שהיא עומדת במקום שתיים; ואחר זמן הוסיפו בין שתי התבות האות החסרה, ולהיות המקום צר כתבו אותה זעירה, וכיוצא בזה ויקרא אל משה (ויקרא א' א'). והנה מהמנהג להשמיט אחת מהדומות נמשכו כה וכה קצת טעויות, קצתם נתקנו אח\"כ על ידי כתיב וקרי, וקצתם לא נתקנו, כגון (שמואל ב ה' ב') והמבי את ישראל , במקום והמביא, (ירמיה ל\"ט ט\"ז) הנני מבי את דברי , במקום מביא, (מלכים ב' י\"ג ו') החטי את ישראל , (ירמיה ל\"ב ל\"ה) החטי את יהודה , במקום החטיא, (שם כ\"ג י\"ד) לבלתי שבו , (שם כ\"ז י\"ח) לבלתי באו , במקום ישבו יבאו, (ישעיה מ\"ה כ\"ד) עדיו יבא ויבושו, (יחזקאל כ' ל\"ח) ואל אדמת ישראל לא יבא וידעתם , במקום יבאו, (ד\"ה א' י\"ז י\"א) כי מלאו ימיך , משפטו כי ימלאו (שמואל א' י\"ט ט') ודוד מנגן ביד ויבקש , צ\"ל בידו, ועוד זולת אלה."
            ]
        ],
        [
            "",
            [
                "קום לך פדנה ארם וגו': יצחק לא ידע כלום שעשו מבקש להרוג את יעקב, כי רבקה לא הגידה לו זה, והנה אמר לו שילך ויקח לו אשה וישוב, ולפיכך לא נתן לו נכסים; ורבקה לא היתה הרשות בידה ליתן, ואפי' אם היתה בידה, לא נתנה לו כדי שלא יכיר עשו שהוא בורח. ואמנם לקחת לו אשה נראה שלא היה צריך לנכסים כי בלא מוהר היו נותנים לו להיותו ממשפחתם, מלבד שכבר היו מאמינים שאביו היה עשיר, כי ראו העושר שהביא עמו אליעזר; ואליעזר הוצרך לקהת עמו כל טוב אדוניו, כי עדיין לא היו יודעם שאברהם עשיר. אמנם לא מצאנו שנתן להם מוהר, אלא מגדנות דרך מתנה. ונ\"ל כי המוהר מתהילתו היה כסף, שלפעמים היה הבחור נותן לאבי הנערה כדי לפייסו שיתן לו בתו כמו שאמר שכם (למטה ל\"ד י\"ב): הרבו עלי מאד מהר ומתן, ואת\"כ נתפשט המנהג ונעשה חוק ומשפט, אבל בימי יעקב לא היה עדיין החוק הזה, על כן אמרו רחל ולאה: הלא נכריות נחשבנו לו כי מכרנו (למטה ל\"א ט\"ו). ודע כי בימי קדם שהיה האיש לוקח לו יותר מאשה אחת היו הנשים ביוקר, והיה האיש צריך ליתן מהר, ועתה הדבר בהפך. והנה לבן לא ביקש מיעקב שיתן לו מהר, אלא מאחר שהיה יעקב צריך להתעכב אצלו ולאכול על שולחנו, התחיל לרעות את צאנו, ולבן אמר לו (למטה כ\"ט ט\"ו): מה משכרתך, והוא אמר לו שיעבדהו שבע שנים אם יתן לו אותה מבנותיו אשר ישרה בעיניו."
            ],
            "",
            "",
            [
                "אחי רבקה אם יעקב ועשו: כתב רש\"י: איני יודע מה מלמדנו; ואולי הכוונה כי לכך שלחה רבקה את יעקב אצל לבן ולא אל מקום אחר, כי לבן היה קרוב לשניהם בשוה, ואם אולי ילך שם עשו להמית את יעקב, ישתדל להציל את שניהם ולא יציל את הנרדף בנפשו של רודף. כך כתבתי בתחילת ילדותי בשנת תקע\"ג. ותלמידי מוהר\"ר דח\"א ז\"ל על פי מה שכתבתי למעלה בתחילת הענין (כ\"ז א') אומר כי הנה בכל התורה מקדימין עשו ליעקב, ויקברו אותו עשו ויעקב בניו (למטה ל\"ה כ\"ט), בני יצחק עשו וישראל (ד\"ה א' א' ל\"ד), וכאן אמר אם יעקב ועשו, להזכירנו שהיתה רבקה אוהבת את יעקב (וכן ביהושע כ\"ד ד' ואתן ליצחק את יעקב ואת עשו, הקדים יעקב מפני חביבותו); והיתה כוונת התורה ללמדנו השגחת ה' על ישראל, כי אעפ\"י שרבקה היתה אם יעקב ועשו בשווה, מה' היתה נסבה שתהיה אוהבת את יעקב, ומזה נמשך שציותה אותו להערים ולקחת את ברכת אחיו, ומזה נמשך אח\"כ כי יצחק בדעת שלמה ובנפש חפצה נתן ברכת אברהם ליעקב לבדו, (וייתכן ג\"כ לומר כי לכך נכתב אם יעקב ועשו, לומר כי לא לבד יעקב היה בנה של רבקה, בי גם עשו היה בנה, והיה ראוי שגם הוא ייזהר שלא לקחת נשים שתהיינה מורת רוח לה, או לגרשן אחר שלקחן, והוא לא כן עשה, וכל זה בשבח יעקב ובגנות עשו)."
            ],
            [
                "ושלח אותו: בפסוק הקודם וישלח יצחק את יעקב בבנין הקל, וכאן ושלח בפיעל, ועיין מה שכתבתי למעלה ג' כ\"ג."
            ],
            "",
            "",
            "",
            "",
            [
                "ויפגע במקום וגו': הכוונה פגע במקום שפגע ושם לן, כלו' לן במקום שפגע, אעפ\"י שלא היה מקום ללון, עד שהוצרך לתת ראשו על האבנים, ולפיכך הוסיף וישכב במקום ההוא, להגיד צערו. וכל זה הקדמה לסיפור החלום, כי לכך בא אליו החזיון לנחמו, כי היה בורח מביתו יחידי וגם הוצרך ללון על הדרך. ",
                "מראשותיו: שם והמ\"ם מאותיות \"האמנתי\"ו\", והוראתו מקום הנחת הראש, ומה שאצל הראש מכאן ומכאן (כמו את החנית ואת צפחת המים מראשותי שאול, ש\"א כ\"ו י\"ב), וכיוצא בזה שוכבת מרגלותיו (רות ג' ח') במקום הנחת רגליו; והנה לקח יותר מאבן ועשה אותן כעין כסת לראשו, ולא הספיק לו באבן אחת לבד, שמא בהיותו ישן יתנועע ויפול ראשו לארץ; אמנם לבסוף לקח את האבן אשר שם מראשותיו, כלומר אותה שהיתה עיקר הנחת ראשו עליה. ור' וואלף היידנהיים בהבנת המקרא השכיל וכתב כי אין \" מראשות \" מה שתחת הראש דווקא, אך באמרו כי השם הזה נופל על הדברים הנתונים סביבות הראש לא תחתיו, בזה לא צדק, וגם מאגדת רז\"ל (חולין צ\"א ע\"ב) שהביא רש\"י זאת אומרת עלי יניח צדיק ראשו, נראה ברור שהם הבינו כי מילת מראשות כוללת גם מה שהראש מונח עליו."
            ],
            [
                " עולים ויורדים בו: הנכון כדברי דון יצחק, עולים ומביאים לפניו ית ' תפילות התחתונים, ויורדים במצוות האל למלא משאלות המתפללים, וזהו שאמר יעקב: וזה שער השמים, שמכאן תפילות בני אדם עולות השמימה."
            ],
            [
                "נצב עליו: על יעקב, והכוונה עומד אצלו, במו שלשה אנשים נצבים עליו (למעלה י\"ח ב') וכל העם נצב עליך (שמות י\"ח י\"ד) ולפיכך אמר: אין זה כי אם בית אלהים, כי אחר שהמלאכים הביאו לפניו תפילת יעקב כביכול ירדה השכינה אליו להבטיחה."
            ],
            [
                " ופרצת: הכוונה על זרעו שיפרוץ."
            ],
            [
                "כי לא אעזבך: אתה וזרעך. את אשר דברתי לך: מה שהבטחתיך עתה: הארץ אשר אתה שוכב עליה וגו' והיה זרעך וגו', ועיין למעלה כ\"ד ז'"
            ],
            [
                "יש ה': השגחת ה' היא גם במקום הזה ואנכי לא ידעתי: מגנה עצמו על שהצטער על בריחתו ועל שהוצרך לשכב על הדרך, ולא בטת בה', ואולי מתוך צערו קילל את המקום ההוא."
            ],
            [
                "אין זה כי אם וגו': לא שכבתי במקום רע, כמו שהייתי סבור, אלא הרי הוא כאילו שכבתי בבית האלהים ובשער השמים, כי בזה ראה ה' בעניי."
            ],
            [
                "ויצק שמן על ראשה: משח אותה לקדשה (רשב\"ם) ולא להקריב עליה קרבנות. אלא כד היה מנהג הקדמונים להקדיש אבנים ומצבות לאלהיהם ולמשוח אותן בשמן."
            ],
            [
                "לוז שם העיר: לוז היתה עיר קודם לכן ואיננה במקום בית אל ממש, כי יעקב לא שכב בעיר אלא חוץ לעיר במקום שהיה בתחומה של עיר ונכלל עמה ונקרא בשמה; ומשם והלאה בני ישראל היו קוראים ללוז בית אל, ואצל הכנענים נקראה לוז כמלפנים, כנראה משופטים א' כ\"ג וכ\"ו. ומה שכתוב ביהושע ט\"ז ב' ויצא מבית אל לוזה, אין ראיה שהיו בית אל ולוז שתי ערים, אלא בית אל לוזה הכל עיר אחת, כלו' בית אל הנקראת לוזה; ואם תאמר א\"כ מה זו הה\"א בסוף התבה? והיה לו לומר מבית אל לוז, דע כי מצאנו לוזה בה\"א יתרה, אל כתף לוזה נגבה היא בית אל (יהושע י\"ח י\"ג), וגם ממקרא זה ראיה שלא היו בית אל ולוז שתי ערים."
            ],
            "",
            "",
            [
                " והאבן הזאת וגו': נ\"ל הכוונה מקום אשר בו עתה האבן הזאת יהיה אז לי כבית אלהים ואבנה בו מזבח ואעלה עליו עולות, וכן עשה (למטה ל\"ה ז'), וזהו שכתוב \"יהיה\" בית אלהים, ולא אמר \"תהיה\" כנגד האבן. אעשרנו: בעולות ובשלמים הנאכלים בקדושה ובטהרה, וכמו שעשה (ל\"ה ב' ג')."
            ]
        ],
        [
            "",
            [
                "והאבן גדולה: האבן היתה גדולה על פי הבאר כלו' האבן שעל פי הבאר היתה גדולה (רמבמ\"ן) או שיעורו והאבן (אבן גדולה) היתה על פי הבאר, והנה נתנו אבן גדולה על פי הבאר, כדי שלא יוכל כל אחד מן הרועים להשקות צאנו כי אם בחברת כל העדרים, כדי שלא יאבד אחד מהם את המים שלא לצורך. הן אמת שלא היתה גדולה כל כך, שלא יוכלו שנים או שלושה לגלגלה, אבל שנים ושלושה שומרים זה את זה ולא יניחו לעבור על התנאי."
            ],
            [
                " וגללו: רועי העדרים, כי הרועים בכלל העדרים, כי אין עדר בלי רועה. כתב רש\"י: כל לשון הווה משתנה לדבר בלשון עתיר ובלשון עבר לפי שכל דבר ההווה תמיד כבר היה ועתיד להיות. והיה נ\"ל שאין דבריו מדוקדקים, כי מה שהיה נעשה בכל יום בדור אחד, אין צורך שיהיה נעשה בדור אחר, כגון ככה יעשה איוב (איוב א' ד'), כך היה עושה, ובזמן הכותב לא היה עושה עוד; והשיב אהוד כי כוונת רש\"י לאותו זמן שהיה הדבר נוהג, לא לזמן שהכותב עומד בו, כגון ככה יעשה איוב, הכוונה באותו זמן היה דבר זה נוהג תמיד, היה נוהג אתמול והיה עתיד לנהוג מחר. ונכון הדבר. אבל מה שכתב: משתנה לדבר בלשון עתיד ובלשון עבר, זה איננו מדוייק, כי אמנם ונאספו וגללו והשקו והשיבו, אונם ל' עבר, כי הו\"יו שבראשם הופכתם לעתיד וזה לא נעלם מרש\"י למטה פסוק ט\"ו."
            ],
            "",
            "",
            "",
            [
                "ויאמר ה' עוד היום גדול: הקשה תלמידי אלישע היים זאמאטו: איך ייתכן שיחשוב יעקב שהיתה כוונת הרועים לאסוף המקנה הביתה, והלא אמרו לו: והנה רחל בתו באה עם הצאן, א\"כ יודעים היו כי לא עת היאסף המקנה. ונראה לי כי הוא השב שהם כבר השלימו מלאכת היום, ושרחל נתעכבה ואיחרה לבוא, והם היו יושבים שם בטלים וממתינים רק לראות הנערה ולדבר עמה; ויעקב שעיקר הליכתו להרן היה לקחת לו אשה מבנות לבן, עבר עליו רוח קנאה, וביקש להרחיקם מעליה. ובעל מנחה בלולה כתב: הסיבם מעליו למען יוכל לדבר בהשקט עם רחל ואל יבלבלו אותו."
            ],
            [
                " לא נוכל: נ\"ל לא מחסרון כוח, כי היו שם שלושה עדרי צאן, והוא רחוק שיעשה יעקב לבדו מה שלא יכלו שלושה אנשים, אבל אמרו לא נוכל מפני התנאי שהתנו ביניהם, שלא תהיה רשות לאחד מן העדרים להשתמש ממימי הבאר בהיותו לבדו. והנה יעקב אולי שאל אם נשארו עדרים אחרים לבוא, ואמרו לו שלא נשאר אלא עדר רחל, וכשראה אותה מיהר וגלל את האבן והשקה את צאנה. ואף אם לא שאל אם נשארו עדרים אחרים שלא באו, הגה הוא לא היה מחוייב לשמור התנאי שהתנו ביניהם, ומצד אחר דבר הגון עשה (אף אם לא היתה קרובתו) למהר לפטור את רחל, שהיתה נערה אחת בין כמה אנשים."
            ],
            "",
            [
                "ויגל את האבן: כדי למהר להשקות צאן לבן, כדי שתמהר רחל ללכת לביתה; והנה כשגלל האבן עשה הנאה לשאר הרועים, וע\"י כן הניחו לו להשקות צאן לבן תחילה, ואולי ג\"כ בראותם גבורתו פחדו מפניו והניחו לו לעשות."
            ],
            [
                "ויבך: בכיה של שמחה (נתיבות השלום). ",
                "וישק יעקב לרחל: נ\"ל שהיתה נערה קטנה, ולפיכך כתוב ותרץ ותגד לאביה, ולא לבית אמה (כמו ברבקה, למעלה כ\"ד כ\"ח) כי להיותה קטנה היתה עדיין מצויה בין האנשים; והקשה תלמידי יצחק קלינעבערג שאם היתה קטנה, איך חשק בה יעקב וביקש לקחתה לו לאשה? ומה שהבאתי ראיה מן ותגד לאביה, השיב שבתי אנקונה כי מאחר שיעקב אמר לה כי אחי אביה הוא, לכך הגידה הדבר לאביה ולא לאמה, ואף הרמב\"ן כתב שהיתה קטנה; ואנקונה מביא לו סיוע ממה שנתרצו גם לבן ויעקב להמתין ז' שנים."
            ],
            "",
            [
                "שמע: קרוב ל\"שם\", וכן ויהי שמעו בכל הארץ (יהושע ו' כ\"ז). ",
                "כל הדברים האלה: כל מה שהיה סיבה לבריחתו."
            ],
            "",
            [
                "ועבדתני חנם: כי מאהבת רחל (ולבלתי תתערב עם הרועים) התחיל יעקב לרעות בשבילה (רמב\"ן)."
            ],
            [
                " וללבן וגו': מקרא זה ושלאחריו מאמר מוסגר."
            ],
            [
                "ועיני לאה רכות: \"רך\" ענין חולשה ויתרון הרגשה, כמו רך הלבב (דברים כ' ח') והבאתי מורך בלבבם (ויקרא כ\"ו ל\"ו). והטעם שהזכירה התורה דבר זה הוא (כדברי תלמידי כמוהר\"ר איגל) לבלתי נחשוב כי מה שלא היה יעקב אוהב את לאה היה מפני מידות רעות שהיו בה; והיה זה גנאי לשבטים שיצאו ממנה."
            ],
            "",
            [
                "שבה עמדי: יעקב אמר לו שני דברים, אני אעבדך ז' שנים ואתה תתן לי רחל, ולבן השיב לו על השניה טוב תתי וכו' ועל הראשונה לא רצה לומר בפירוש תעבוד עמי ז' שנים, רק אמר לו שבה עמדי, ויודע היה שלא ישב אצלו בלי שיעבדהו, כי כבר היה עובדו, כמו שאמר: ועבדתיני חינם."
            ],
            [
                " ויהיו בעיניו כימים אחדים: גם במשך זמן עבודתו היה נראה לו שהזמן קצר בערך השכר המקווה שהיה גדול מאד בעיניו; ומלבד זה היו לו הימים ההם ימי שלווה ותענוג, כי היה מתענג באהבתו ובתקוותו (ואין לנו טובה למעלה מן התקווה), וידוע כי ימי השלווה והתענוג קצרים בעינינו וימי הרעה ארוכים."
            ],
            [
                " ואבואה אליה: עיין למעלה ט\"ז ב'."
            ],
            [
                "משתה: עיין למעלה י\"ט ג'."
            ],
            [
                " ויבא אליה: כתב ראזנמילר כי מנהג בני קדם שהכלה הולכת אל בעלה עטופת הראש, ועי\"כ לא הכיר בה, ואין ספק כי כששימש עמה בחושך היו ולא הכיר בה עד הבוקר. ",
                "ויבא אליה: כאן הכוונה תשמיש ממש כי קודם לכן כתוב ויבא אותה אליו, שיעקב היה בחדר במחשכים, ולבן הביא לו את לאה, ולא הלך יעקב בחדר לאה."
            ],
            [
                " ללאה בתו שפחה: להיות שפחה ללאה בתו."
            ],
            "",
            "",
            [
                "ונתנה לך: ל' רבים, אני ואנשי המקום ניתן לך גם את זאת, והוא כלפי מה שאמר: לא יעשה כן במקומנו (רמב\"ן)."
            ],
            [
                " לו לאשה: להיות לו לאשה, להיות אשתו."
            ],
            "",
            [
                " ויאהב גם את רחל מלאה: וגם אהב את רחל מלאה, הרבה \"גם\" הפוכים (רשב\"ם), ואנכי אעלך גם עלה (למטה מ\"ו ו') וכעסתה צרתה גם כעס (שמואל א' א' ו') ויאכל גם אכול את כספנו (למטה ל\"א ט\"ו) וזה כי המדבר אץ להשמיע תחילה המילה היותר עיקרית (אח\"ם). והטעם גם אחר שנשא שתיהן נשארה אהבתו לרחל בתקפה."
            ],
            [
                "שנואה: אי אפשר לומר שנואה ממש, כי קודם לכן אמר ויאהב גם את רחל מלאה, אבל לשון שנאה נאמר לפעמים על מיעוט אהבה; וכאן האהבה והשנאה היא בזה, שהיה מצוי הרבה אצל רחל, ואצל לאה לא היה הולך רק לפרקים,"
            ],
            "",
            [
                " כי שמע ה': היה לה לומר כי ראה ה', אלא שכבר קראה לבנה ראשון מלשון ראיה, הראה לשני מלשון שמיעה. ותלמידי איגל אומר כי \"שמע\" זה כענין כי שמע ה' אל עניך (למעלה ט\"ז י\"א) שענינו השגחה ושימת לב אל הדבר, ונכון."
            ],
            [
                "ילוה אישי אלי: עיקר דירתו יהיה אצלי, כמו ונלוו גוים רבים אל ה' (זכריה ב' ט\"ו), בן הנכר הנלוה אל ה' (ישעיה נ\"ו ג')."
            ],
            [
                "הפעם אודה את ה': עיין \"בכורי העיתים\" תקפ\"ז עמוד 156, 157."
            ]
        ],
        [
            [
                "הבה לי בנים: עומק כוונתה לא היה אלא שייקח את שפחתה, ויעקב לא רצה להבין כך עד שפירשה לו בביאור."
            ],
            "",
            [
                "ותלד על ברכי: וכן ילדו על ברכי יוסף (למטה נ' כ\"ג) וכן מדוע קדמוני ברכים (איוב ג' י\"ב), וכן על ברכים תשעשעו (ישעיה ס\"ו י\"ב) אשתדל בגידולם כאילו בני הם."
            ],
            "",
            [
                " ותלד ליעקב בן: הזכיר בכל השפחות \"ליעקב\" (ולא כן בראובן שמעון לוי יהודה ויוסף), להגיד שאינם כבני שפחות, אך הם בני האדון כי הוא חפץ ומודה בהם כבני הגבירות; ואמר בלאה ותלד \"ליעקב\" בן המישי, ותלד בן שישי \"ליעקב\", בעבור ריבוי בני לאה, לומר כי בכולם יחפוץ ואת כולם יקרב ( הרמב\"ן). ואולי הטעם שאמר \"ליעקב\" בחמישי ובשישי הוא כי מאחר שכבר נתנה שפחתה ליעקב והעמידה על ידה שני בנים (גד ואשר) מלבד ארבעה בנים שילדה היא, היה אפשר לומר שהחמישי והשישי לא יהיו כבני הגבירות, לכך נאמר בהם \"ליעקב\"."
            ],
            "",
            "",
            [
                "נפתולי: ענין התאבקות והתחבקות ומלחמה בידיים להפיל איש את רעהו (ראב\"ע) מל' פתיל ונפתל, וקרוב לו שורש לפת, שענינו עוות (ילפתו ארחות דרכם, איוב ו' י\"ח), ומצאנו וילפת שמשון (שפט' ט\"ז כ\"ט) שענינו חיבוק. אלהים : לחיזוק, כמו הררי אל (תהלים ל\"ו, ז'). (מילות \"כמו נפתולי אלהים נפתלתי\" אינן ברש\"י כ\"י)."
            ],
            "",
            "",
            [
                "בגד: אין צורך לחלק התבה לשתיים. אך הכוונה במזל טוב, כמו למטה באשרי, וכן בתרגום אלכסנדרי; ומ\"מ עומק הכוונה אינו אלא בא גד, כלו' הבן הזה בא לי במזל טוב, וכן באשרי, הבן הזה בא לאשרי, כי עתה יאשרוני."
            ],
            "",
            [
                "כי אשרוני בנות: עבר במקום עתיד עתה הנשים תאשרנה אותי. אשר בפיעל נאמר על המחשב חברו מוצלח, ולפעמים ג\"כ מקנא בו כמו אנחנו מאשרים ודים (מלאכי ג' ט\"ו)."
            ],
            [
                "דודאים: המתרגם האלכסנדרי תירגם מנדרגורי, וכן אנקלוס תירגם יברוחין שהוא גם בל' ערבית שם המנדראגורי, והיו הקדמונים עושים מהם כשפים להביא אהבתם בלב זולתם, ואומרים כי כן דודאים נגזר מדודים שענינו אהבה. וכל זה רחוק מאד בעיני, כי רחל לא היתה צריכה לכשפים כדי שיאהבנה אישה, שכבר היה אוהב אותה מכל נשיו, עד שאמרה לה לאה: המעט קחתך את אישי; גם לא נזכר כלל שנתנה ליעקב לשתות מיץ הדודאים ההם. וראב\"ע הזכיר יש אומרים שהם מועילים להריון, והוא אומר כי בהפך תולדתם קרה. והרמב\"ן כתב כי האנשים אומרים כי שורש הדודאים מועיל להריון, אך ראובן לא הביא השורש רק הפרחים, והוא אומר כי לאה רצתה בדודאים להשתעשע בהם ולהתענג בריחם (כמו שכתוב (שיר השירים ז' י\"ד) הדודאים נתנו ריח), ולזה דעתי נוטה; ואנחנו לא נדע איזה פרח הם הדודאים. וקלריקוס אומר שאם באנו לומר באומרן הדעת איזה פרח היה, אפשר לומר שהוא הנקרא אמומו שריחו טוב ופריו דומה בצורתו לענבים וגם לסלים הנקראים דודאים (ירמיה כ\"ד א')."
            ],
            [
                " אלי תבוא: באהלי. כי שכור שכרתיך : תחילת הנחת שורש שכר כשהמקבל השכר הוא עצמו עובד עבודה למי ששכרה ואח\"כ הושאל כשהמקבל השכר אינו עושה העבודה בידו אלא נותן לשוכר בהמתו או דבר אחר שברשותו על מנת שהשוכר יהיה נהנה מהבהמה או מהדבר ההוא, על דרך ושכר הבהמה איננה (זכריה ה' י') וימצא אניה ויתן שכרה (יונה א' ג'), בתער השכירה (ישעיה ז' כ'), וכן בלשון חכמים שוכר בית וזולת זה, וכן כאן יעקב היה באופן מה ברשות רחל, כי רוב דירתו היה אצלה, והיא בשכר הדודאים שקיבלה נתנה יעקב ללאה. ",
                "שכרתיך: לקחתיך בשכר."
            ],
            "",
            "",
            [
                "נתן אלהים שכרי: יש לשאול סיפור דודאים למה נכתב? והיה נראה כי לפי שאמרה: שכור שכרתיך בדודאי בני, לכך קראה שמו יששכר, ולפיכך הוצרך סיפור הדודאים; אך קשה כי הכתוב אומר שקראתו יששכר ע\"ש אשר נתן אלהים שכרי כי נתתי שפחתי לאישי, ולא ע\"ש שכור שכרתיך בדודאי בני; ונ\"ל כי מחשבת לאה בהנחת השם הזה היה באמת ע\"ש כי שכור שכרתיך אך תיקנה לשונה והזכירה דבר שהוא יותר חשוב, והוא אשר נתתי שפחתי לאישי; וכיוצא בזה למטה כ\"ג--כ\"ד אסף אלהים את חרפתי, ואח\"כ החליפה לשונה שלא להזכיר צערה וקראה שמו יוסף לא על שם אסף חרפתי אלא ע\"ש יוסף ה' לי בן אחר. ותלמידי איגל מוסיף כי הוצרך לכתוב ענין הדודאים, שאם לא כן לא היינו מבינים איך אמרה אח\"כ: הפעם יזבלני אישי."
            ],
            "",
            [
                "זבדני: אין לו רע, והנכון כתרגום ירושלמי ואחריו רמב\"ן, הוא מלשון זוודין בארמית שענינו צידה (כתובות ס\"ז ע\"ב) ור ' יונה ורד\"ק פירשו ענין מתנה על פי לשון ערבית."
            ],
            "",
            "",
            "",
            "",
            "",
            "",
            [
                "אם נא מצאתי חן בעיניך: לשון קצרה, ושיעורו אם מצאתי חן בעיניך אל תלך מאתי כי נחשתי כי ברכני ה' בגללך (נתיבות השלום פירוש ראשון)"
            ],
            "",
            "",
            [
                "ועתה מתי אעשה גם אנכי לביתי: כמו שעשית אתה לביתך שנתעשרת על ידי (רמבמ\"ן)."
            ],
            [
                "לא תתן לי מאומה: לא חיתן לי שום דבר קצוב (רמב\"ן)."
            ],
            [
                "הסר משם: אסיר משם ואמסר בידך כל הצאן אשר הם על התארים האלה, וכל אשר יוולדו מכאן ולהבא על התארים האלה הם יהיו שכרי, ובדרך הזה לא יהיה לך מקום לחשוד אותי, אחר שלא הנחת בידי כלום מן הגוונים האלה (רש\"י ואחרים). ",
                "והיה שכרי: אם היתה הכוונה (כפירוש המדקדק הגדול שהזכיר הראב\"ע) אלו שאסיר משם יהיו לי לשכרי, היה הכתוב אומר \"והיו שכרי\", עכשו שכתוב \"והיה\", הכוונה הענין הזה, התנאי הזה, כלומר אותם שיוולדו על התואר הזה, יהיו שכרי. ",
                "נקד: מנומר בחברבורות דקות כמו נקודה (רש\"י). ",
                "טלוא: יש אומרים שענינו אדום או שחור ובו חברברות לבנות, וכן תירגם אנקלוס רקוע, ובערבית רקעא הוא שה הלבן מן הצדדים, ורקאע הוא מה שהוא שחור ולבן. מה שכתוב ברש\"י \"לשון טלאים\" צ\"ל לשון טלאי, וכן הוא בכ\"י. ",
                "חום: נוטה לשחור, ונגזר מן חם, ובערבית אתם ענינו שחור (וקרוב לו בארמית אוכם ומזה ג\"כ שחום שתירגם אנקלוס, ועורי שחר מעלי (איוב ל' ל') תרגומו שחם, וכן הקודרים (שם ו' ט\"ז) תרגומו דשחימין."
            ],
            [
                " וענתה בי צדקתי וגו': צדקתי תענה לפניך כשתבוא אתה לבדוק שכרי (ראב\"ע ורשב\"ם), וכן נכון אעפ\"י שלפי זה היה ראוי להטעים וענתה בי צדקתי ביום מחר. והנה כל לשון ענה ב... ענינו העיד נגד פלוני (וגזניוס בלעקסיקון אמר כי כאן ובשמואל א' י\"ב ג' הכוונה העיד בעד פלוני, ואיך לא הגין כי הנני ענו בי וגו' ענינו העידו נגדי אם לקחתי חמור או שור אחרים?) וכן כאן סיים גנוב הוא אתי, ואיך אמר \"צדקתי\"? \"רשעתי\" היל\"ל, אלא מפני שלא היה בדעתו לפשוע ולגנוב אמר דבר מורכב משני מאמרים: כל אשר איננו נקוד וטלוא וכו ' גנוב הוא אתי, א\"כ אם אפשע, פשעי יענה בי ולא אוכל להסתירו; אך לא פשעי יענה בי אלא צדקתי, כי אז תראה כי צדיק אני, שאין בעדרי אהד שלא יהיה נקוד וטלוא. ",
                "וחום בכשבים: מלבד נקוד וטלוא, בעזים נקוד וטלוא בלבד, ובכשבים טלוא ונקוד וחום. ",
                "גנוב הוא אתי: אם יימצא אתי בעדרי, גנוב הוא, ופירוש ביום מחר בכל זמן שתרצה (וכן דעת רמבמ\"ן), וזה מבטל דעת מוהר\"ר י' א' אוסימו שהיה אומר כי העקודים וכל הנולדים מהם (גם אם הם לבנים) היו ליעקב."
            ],
            "",
            "",
            "",
            [
                " ויפצל: השורש הזה בל' ערבית וסורית וגם בל' חכמים אין עגינו קילוף אלא פירוד וחלוק והסתעפות לכאן ולכאן, כגון (יומא כ\"ט ע\"א): מה איילת זו קרניה מפצילות לכאן ולכאן (ועין ערוך, ועיין בכורות ל\"ט ע\"ב ובתוספות ד\"ה או שראש הזנב), וכן יעקב חילק את המקלות לחלק לבן ולחלק שתור ע\"י הקילוף, אך הפיצול איננו הוא עצמו הקילוף, אלא הקילוף מפורש באמרו מחשוף הלבן וגו'. ",
                "מחשף: מקור ע\"ד ל' ארמית (מקטל) וכן ומספר את רבע ישראל (במדבר כ\"ג י')."
            ],
            [
                "ברהטים: לשון מרוצה בארמית מקום מרוצת מים. אשר תבאן וגו', במקום שהיה מנהג הצאן לבוא לשתות הנקבות לנגד הזכרים, והיה דרך הנקבות להתחמם בבואן לשתות (ר\"ש דובנא), וכל זה פירוש לתחילת הפסוק, כי לכך הציג שם את המקלות, כי שם היו הצאן מתחממות לנגד הזכרים בעת שתייתן. ובעל ספר הרכסים לבקעה פירש אשר תבאן כדי שתבאן, ולא ראה שא\"כ היה ראוי להיות ויחמנה בו\"יו שוא. ויחמנה: על דרך לשון ארמית (יקטלן), ובעלי המסורת קוראים לזה אנדרוגינוס, להיות היו\"ד סימן הזכרים, והנו\"ן סימן הנקבות, וכמוהו וישרנה הפרות בדרך (שמואל א' ו' י\"ב), ארבע מלכיות מגוי יעמדנה (דניאל ח' כב)."
            ],
            [
                "ויחמו הצאן אל המקלות וגו': בכוח הדמיון, כמו שהוא מפורסם שהדמיון פועל בנקבות וגורם להן ללדת מעין מה שנרשם בדמיונן בחוזק, והחכם בורדאך בספרו פיסיולוגיה לייפציג 1837 הביא כמה מעשים שהיו בדור הזה, המוכיחים בבירור כי כות הדמיון פועל על העובר, לא לבד בזמן ההריון, אלא גם קודם ההריון. ודע כי בשנת 1727 קם רופא אחד, בלונדל שמו, והדפיס בלונדון ספר בלשון אנגלית, בו נלחם נגד האמונה המפורסמת בענין יכולת כח הדמיון לפעול בנשים ההרות על הילדים אשר בקרבן, והוא בספרו התעורר ג\"כ לפרש סיפור מקלות יעקב, ואמר כי לא ביקש בתחבולתו זאת שהצאן על ידי ראיית המקלות תלדנה כמראה המקלות, רק היתה כוונתו שבהיות המקלות ההם לעיני הצאן בעת יחם, תדבק נפשם בגוונים ההם, וכשתבואנה להיזקק לזכר תבחרנה הזכרים אשר מראיהם כמראה המקלות (עיין דוגמא לזה בסנהדרין ס\"ג ע\"ב), ועל ידי זה תלדנה נקודים וטלואים, כי היו הילודים דומים לאבותיהם. והביא הרופא הנ\"ל סיוע לדבריו ממה שכתוב (ל\"א י', י\"ב) ויהי בעת יחם הצאן ואשא עיני ואראה והנה העתודים העולים על הצאן עקודים נקודים וברודים, ויאמר שא נא עיניך וראה כל העתודים העולים על הצאן עקודים נקודים וברודים, הרי מפורש כי לא הדמיון היה הגורם, אלא מראה האבות הוא הגורם. ויש סעד לזה גם מדברי רז\"ל בבראשית רבא (פ' ע\"ג ז), הביאם רש\"י : והזכר רובעה ויולדת כיוצא בו, כלומר כיוצא בזכר, לא כיוצא במקלות. ולדעת הרופא הנזכר צריך לומר כי מה שכתוב (פסוק ל\"ו) וישם דרך שלושת ימים וגו' לא עשה זה לבן מיד אלא הבדיל הנקודים והטלואים ולקחם מיעקב ונתנם ביד בניו, ואחר זמן כשראה שהיו צאנו של יעקב מתעברות מהם ויולדות כהם, אז הרחיקם ממנו דרך שלושת ימים. והגדתי כל זה מפני שכן האמנתי גם אני במשך שנים רבות, ואולי עוד רבים יש בעולם שאינם מאמינים בפעולת הדמיון, ויהיה הפירוש הזה להם לנחת רוח; ואני אחרי אשר קראתי קצת מעניני המאגניטיזמוס, וראיתי עדות אנשים חכמים מאומות שונות, אשכנזים צרפתים ואיטלקיים, חזרתי להאמין בדברים הרבה שהגידו לנו הקדמונים, ושהייתי מרחיק אפשרותם להיות סיבתם בלתי מובנת לנו."
            ],
            [
                "והכשבים הפריד יעקב: הקטנים שנולדו עשה בהם הפרדה וחילוק, אותם שנולדו לבנים הניתם בעדרם, ואותם שנולדו עקודים ונקורים עשה אותם עדר לבדו, והוליך אותו העדר העקוד לפני הצאן, והצאן ההולכות אחריהם צופות אליהם (רש\"י) באופן שיתרשם מראיהם בדמיונן ותלדנה כמותם. וישת לו עדרים לבדו וגו': לא הניח העקודים מעורבים עם הלבנים כדי שלא יהיו העקודים באים על הלבנות, והלבנים על הנקודות, כי יותר קרוב הדבר שיהיו יולדות עקודים כשהאב והאם שניהם עקודים (אח\"ם), והנה העקודים שנולדו לו הועילו לו משני צדדים שהולידו זה מזה עקודים בהיותם תמיד לנגד עיניהם, ועיניהם מסתכלות בהם תדיר."
            ],
            [
                "המקשרות: החזקות והבריאות שאבריהם קשורים היטב זה בזה, והן היולדות באביב; \"מקשר\" מושאל על החזק, וכן בערבית. ",
                "ליחמנה: כמו ליחמן, מקור עם כינוי הנסתרות."
            ],
            [
                " ובהעטיף: כשהיו יולדות וולדות עטופים ותלשים, מלשון נפשם בהם תתעטף (תהלים ק\"ז ה'), והם הנולדים בתשרי; והנה יעקב השתדל בתחבולת המקלות, מפני שלבן כבר רימה אותו בלאה והכריחו לעבוד עמו שבע שנים אחרות בלא שבר. ואמנם אין ספק כי היה לו בזה עזר אלהי."
            ]
        ],
        [
            "",
            [
                "והנה איננו: חוזר ללבן, לא לפניו של לבן, כי הפנים לשון רבים, ולא ידעתי מה ראו המתרגמים (אנקלוס וירושלמי) שתרגמו ליתנון; ורמבמ\"ן תירגם כאן \"איננו\", חוזר לפגים, ובפסוק ה' תירגם חוזר ללבן, ור\"ש דובנא אגב ריהטא לא דק וכתב והנה איננו מרוצה, ומילת מרוצה תצדק על יעקב (על דרך מרוצה לקהל), לא על לבן."
            ],
            "",
            [
                " השרה אל צאנו: עיין למטה י\"ט ברש\"י \"שהיא היתה עקרת הבית\", בדפוס בולוניא ברע\"ח ושאר דפוסים קדמונים עקר הבית, וכן רש\"י כ\"י וכן נכון כי עקרת הבית ענינו עקרה."
            ],
            [
                "ואלהי אבי היה עמדי: כלו' אעפ\"י שלא רימיתיו ולא עשקתיו, רק אלהי אבי היה עמדי (רשב\"ם ור\"ש דובנא), או לשון קצר הוא, ושיעורו, וכבר ביקש להרע לי, אלא שאלהי אבי היה עמדי, והוא מה שמפרש והולך ואביכן התל בי וכו ' ולא נתנו אלהים להרע עמדי (דון יצחק)."
            ],
            "",
            [
                "התל: לדעתי הוא הפעיל משורש תלל, וכמוהו ותוללינו שמחה (תהלים קל\"ז ג'), ומזה בתלמוד (עירובין ע\"ח ע\"ב) חוכא ואטלולא, ומזה ואיש ברעהו יהתלו (ירמיה ט' ד'), אם כהתל באנוש תהתלו בו (איוב י\"ג ט') בדגש הלמ\"ד, ונשארה ה\"א הבנין באמצע המילה כמו, אהודנו (תהלים כ\"ח ז') יהושיע (שם קט\"ז ו'), יהודוך (שם מ\"ה י\"ח) (ע\"ד ל' ארמית), וקרובה לזה דעת ר\"ש דובנא, שגם הוא עושה המילות האלה הפעיל, אלא שהוא אומר שהשורש תול. והקדמונים אמרו כי השורש התל, והוא בנין פיעל, ובא הנה תמורת הדגש, ומילה אחת מסייעתם ויהתל בהם אליהו (מ\"א י\"ח כ\"ז ). ",
                "עשרת מנים: עשרה מספר מיוחד נאמר להורות על מספר מרובה בלתי קצוב, כמו ואפו עשר נשים לחמכם בתנור אחד (ויקרא כ\"ו כ\"ו), וכן שבעה. ",
                "מונים: ענינו לפי מקומו פעמים, והוא מענין מנין, כי המנין הוא הוספת אחדים זה על זה, וכן פעמים הוא ל' הנאמר כשאדם חוזר על מעשה מה לעשותו שנית ושלישית, והנה הוא מוסיף אחדים זה על זה כמו המונה, וענין חילוף משכרתו הוא כי תחילה התנו ביניהם שיהיו כל הנולדים עקודים נקודים וטלואים וכל שה חום בכשבים ליעקב, והנה בשנה השניה כבר היו ליעקב עדרים של עקודים נקודים וטלואים שהיו שלו, וכשראה לבן הצלחתו אמר לו: מעתה רק הנולדים נקודים יהיו שלך, ואז היה יעקב נותן פני הצאן אל הנקודים לבדם והיה מפריד מהן שאר הזכרים, ובכן ילדו כל הצאן נקודים, ובשנה השלישית אמר לו לבן: מעתה רק הנולדים עקודים יהיו שלך, ויעקב עשה מעשהו כבראשונה וילדו כל הצאן עקודים, וכן כהונה לשנה היה לבן מהליף התנאי, אך לא היה מועיל כלום, כי לא היה יכול להסיר משם כל שה נקוד וטלוא כאשר עשה בפעם הראשונה, כי כבר נולדו עדרים מהגוונים ההם, והם היו ליעקב לפי התנאי הראשון, ולא היה אומר לו לבנים או שחורים יהיה שכרך, כי הם הרוב, וקל וחומר שיצליח."
            ],
            "",
            [
                "ויצל: הפריש (קרוב לשורש אצל, מענין הלא אצלת לי ברכה למעלה כ\"ז ל\"ו), וכן כל לשון הצלה הוא ענין הפרשה מן הרע (רש\"י למטה פסוק ט\"ז)."
            ],
            [
                "והנה העתודים העולים על הצאן עקודים נקודים וברודים: הראה לו הי בחלום כאילו כל הזכרים העולים על הצאן היו מהגוונים ההם, כלומר כי בהשגחת האל היה שהזכרים היו מולידים עקודים נקודים וברודים כאילו הם עצמם היו עקודים נקודים וברודים (רלב\"ג)."
            ],
            "",
            [
                "כי ראית וגו': ועל כן אמרתי להיות בעזרך."
            ],
            [
                "אנכי וגו': כתב רמב\"ן כי זה חלום אחר שבא לו עתה סמוך לבריחתו (והוא מ\"ש למעלה פסוק ג'), והחלום הקודם היה באחת מהשנים הראשונות; ולי נראה כי הכל חלום אחד שבא לו עתה מקרוב בזמן יחם הצאן בשנה ההיא, ומה שהראה לו ה' בחלום ענין העתודים העולים על הצאן, אעפ\"י שהוא דבר שאינו צריך לו עוד בלכתו משם, הכוונה לומר אני האל שהייתי עמך עד כה ועשיתי שילדו הצאן עקודים, אני הוא האומר לך קום צא מן הארץ הזאת ואני אהיה בעזרך. ",
                "אנכי האל: המלאך מדבר בלשון שולחו. ",
                "האל בית אל: טעמו האל, אל בית אל (ראב\"ע) ולפיכך בא הפשטא על האל."
            ],
            "",
            [
                " ויאכל גם אכל את כספנו: את כספנו הוא הכסף שהיה לו לתת לך בשכר פעולתך (רש\"י), ואם היה נותן לך שכר עבודתך היית מפרנס אותנו בו, והנה הוא כספנו (רשב\"ם)."
            ],
            [
                "כי כל העשר: אין \"כי\" זה נותן טעם, אלא לחיזוק: כמו שאמרת ויצל אלהים את מקנה אביכם ויתן לי, כן הוא, וכל העשר אשר הציל אלהים מאבינו לנו הוא ולבנינו ואין לנו להמתין עד שייקחהו אבינו מידנו בתחבולותיו או ביד חזקה, על כן כל אשר אמר אלהים אליך עשה."
            ],
            "",
            [
                " וינהג את כל מקנהו: ואת צאן לבן הניח ביד עבדי לבן, כי אין ספק שאם היה לבן מוצא צאנו ביד יעקב לא היה מחריש, גם יעקב לא היה אומר לו: הכר לך מה עמדי וקח לך."
            ],
            [
                "לגזוז את צאנו: שנתן ביד בניו דרך שלושת ימים בינו ובין יעקב (רש\"י) ויעקב בחר לברוח בזמן שלא היה לבן בביתו, כי היו יעקב ולבן שכנים, ולפיכך קרא לרחל וללאה השדה אל צאנו כשרצה לדבר עמהן בסתר. לגזוז את צאנו : היו עוטים משתה ושמחה בשעת הגזיזה (עיין ש\"א כ\"ה) שהיא אצל הרועים כמו הקציר לעובדי האדמה, ובעל המקנה היה עומד על המלאכה שלא יגנבו הפועלים מן הצמר. אמנם התרפים נ\"ל שהם כלים שהיו קוסמים בהם לדעת העתידות והנסתרות, והיו נקראים אלהים, לא שהיו עובדים אותם ממש, אלא שהיו תושבים שהאל או האלילים משפיעים על הכלים ההם ומודיעים הנסתרות על ידם (קרוב לענין העגל שעשו ישראל, והעגלים שעשה ירבעם, ופסל מיכה), ורחל גנבתם כי האמינה בהם, אעפ\"י שלא היתה עובדת ע\"ז, כי סוף סוף לא היו אלא כעין גורל, והיה אותו כלי מורכב מחלקים רבים, והיו השואלים מנענעים אותם בדרכים ידועים, ולפי מה שהיה יוצא במקרה ע\"י הניענוע ההוא היו שופטים כי האל השיב כך וכך, ואין זו ע\"ז כי אם לפי מחשבת השואל, אם הוא מאמין שהתשובה באה לו מהאלילים ולא מאל יחיד."
            ],
            [
                "על בלי הגיד לו כי בורח הוא: לא הגיד לו מקודם שיש בדעתו לילך לו מביתו מהרה, כי הולך הוא היל\"ל, אלא לפי שבאמת בורה היה מיראת הנזק, תפש הכתוב לשון בורה (נתיבות השלום)."
            ],
            [
                "את הנהר: פרת."
            ],
            "",
            [
                " דרך שבעת ימים: דרך שהולכים אותו לפי המהלך הבינוני בשבעה ימים, ואין אנו יודעים בכמה ימים הלך יעקב אותו הדרך ובכמה ימים הלך לבן, רק ידענו שיעקב היה מתנהל לאיטו לרגל המלאכה אשר לפניו, ולבן רדף אחריו עם אנשי חיל במרוצה והשיגו, אעפ\"י שנסע ימים מה אחרי נסיעתה"
            ],
            "",
            [
                "בהר: הוא עצמו הר הגלעד; והנה יעקב שהיה הולך עם ילדיו ומקנהו היה צריך לתקוע אהליו ולעמוד בדרך כל יום ויום, ואירע שיעקב כבר תקע את אהלו בהר הגלעד, ולפיכך גם לבן תקע והעמיד שם את אחיו."
            ],
            "",
            [
                " ותגנוב אותי: גנבת את דעתי (רש\"י); ולדעת רמבמ\"ן הכוונה על גניבת התרפים, אך לא מצאנו פועל גנב נקשר ביחס הפעול עם מי שגונבים את אשר לו, אלא עם הדבר הנגנב (או האיש הנגנב כמו וגונב איש ומכרו, שמות כ\"א ט\"ז). ולהיות כי לב האיש ודעתו הוא עיקר האדם נאמר ותגנוב אותי במקום ותגנוב את לבבי."
            ],
            "",
            [
                "יש לאל ידי: \"אל\" לשון כוח; והמליצה דוגמא כל ראש לתלי (ישעיה א' ה'). הן אמת כי מילת \"יש\" רוב שימושה להורות על מציאות הדבר כמו יש ה' במקום הזה (למעלה כ\"ח ט\"ז) יש לי תקוה (רות א' י\"ב); ולא על מקריו, כי לא ייאמר פלוני יש גדול לומר פלוני הוא גדול, וא\"כ לא נוכל לומר ידי יש לאל, לו' ידי היא בכוח, היא בעלת כוח; אך נראה כי מילת \"יש\" באה לפעמים קודם שם דבר, אעפ\"י שאינה צריכה, כמו לו יש נפשכם תחת נפשי (איוב ט\"ז ד) שהיה די שיאמר לו נפשכם, וכן כאן יש לאל ידי במקום לאל ידי."
            ],
            "",
            [
                "פז תגזול את בנותיך מעמי: את צאני היל\"ל, כי לכך ברח יעקב ולא הגיד ללבן שהוא רוצה לשוב לבית אביו, כי אחר ששמע את דברי בני לבן שהיו אומרים: לקח יעקב את בל אשר לאבינו, חשש שמא אם יראה שהוא הולך לא יניחהו ליקח עמו את ממונו, אך יגזול ממנו הכול או מקצת; ודרך כבוד אמר: פן תגזול את בנותיך מעמי, שלא לעשותו גזלן, וכאילו לא היה ירא שייקח את ממונו אלא שייקח את בנותיו מרוב אהבתו אותן."
            ],
            [
                "עם אשר תמצא: שיעורו: (האיש) אשר תמצא עמו, וכן בשבט יכה (ישעיה ל' ל\"א) וכן לאשר רחצת כחלת עיניך (יחזקאל כ\"ג מ') שיעורו אשר להם. לא יחיה : כי אני אהרגהו (רשב\"ם וראב\"ע)."
            ],
            [
                " באהל יעקב: כמשמעו, אוהל המיוחד לו (רשב\"ם ראב\"ע ורמב\"ן). ",
                "ובאהל לאה ובאהל שתי האמהות: קודם בדיקת אוהל האמהות בדק אוהל רחל בצאתו מאוהל לאה, אלא שלא הזכיר אוהל רחל בתחילה, מפני שהיה צריך להאריך בסיפור בדיקת האוהל ההוא והניחו לבסוף (רשב\"ם ורמב\"ן )."
            ],
            [
                "ורחל לקחה: קודם לכן על דרך והאדם ידע (למעלה ד' א'). ",
                "בכר הגמל: בל' ערבית נקרא כור כלי מושב שנותנים על הגמל, והוא מכוסה ויושבות בו הנשים כמו בבית."
            ],
            [
                " כי דרך נשים לי: וראשי כבד עלי; וע\"י התחבולה הזאת הרחיקתו מעליה שלא ייגש אליה לחפש, שלא לקרב אל אשה נידה, כי גם מושבה טמא."
            ],
            [
                " ויחר ליעקב: חרה לו על שאמר לו: למה גנבת את אלהי, ועצר ברוחו עד שהשלים החיפוש, וכשחיפש ולא מצא אז רב עמו, על שחשד אותו שגנב לו.",
                "מה פשעי מה חטאתי: מה גנבתי לשעבר שבעבורו חשדת אותי ורדפת אחרי כאחרי גנב. דלקת: רדיפה על ההרים, כמו על ההרים דלקונו (איכה ד' י\"ט) וקרוב לו שורש דלג (מדלג על ההרים, שיר השירים ג' ח') כולם ענין עלייה, ומזה הדלקת הנר כטעם והעלה את נרותיה (שמות כ\"ה ל\"ז)."
            ],
            [
                "שים כה: מה שמצאת מכל כלי ביתך שים כה נגד אחי ואתיך (דון יצחק, וכן דעת בעל הטעמים). ",
                "ויוכיחו בין שנינו: ישפטו הם, מי משנינו הוא הפושע והגנב, אם אני (שדלקת אחרי כאלו הייתי מוחזק לגנב), או אתה (שהחלפת את משכורתי עשרת מונים)."
            ],
            [
                "לא שכלו: לא עשיתי כדרך ששומרי הצאן עושים, שאוכלים או מוכרים הוולדות ואומרים שמתו; ",
                "שכל: כשהוא פועל עומד משמש בבנין הקל על מיתת בן אחד או שניים פעם אחת בלבד (כאשר שכלתי שכלתי, למטה מ\"ג י\"ד ; למה אשכל גם שניכם יום אחד, למעלה כ\"ז מ\"ה ), ובפיעל (תפלט פרתו ולא תשכל איוב כ\"א י', וכן כאן) נאמר על אבדת הבנים פעם אחר פעם בזמנים שוגים."
            ],
            [
                "אחטנה: כמו אחטאנה לשון חטוי וכפרת פשע, אני הייתי נושא העון, אם נטרפה. ",
                "לא הבאתי אליך: כטעם יביאהו עד (שמות כ\"ב י\"ב), וכמו ששומרי הצאן עושים, שמביאים לבעל העדר שתי כרעיים או בדל אוזן לראיה שנטרפה, ואז פטורים מלשלם ואני לא הייתי יכול לעשת כן, כי על כל פנים מידי תבקשנה בין שנגנבה ביום, בין שנגנבה בלילה. ",
                "גנובתי: כמו גנובת, והיו\"ד יתרה, כמו מלאתי משפט (ישעיה א' כ\"א), רבתי עם (איכה א' א'). 'ואנקלוס לא תירגם אנכי אחטנה כמשמעו, רק פירש: מה שהיה הסר מן המנין מידי תבקשהו, ובמקום גנובתי יום וגו' אמר שמרתי ביום ושמרתי בלילה; ונ\"ל כי שמע את ההמון מקשים בי\"ד שנים הראשונות מהיכן היה לו לשלם, והלא לא היה לו כלום; ואעפ\"י שאפשר להשיב שהיה ממעט במאכלו ובמלבושו, מ\"מ אנקלוס השמיט עצמו מן הקושיא ופירש, שמתוך שהיה לבן מבקש הטרפה מיעקב והיה גוער בו בחימה, ויעקב לא היה לו לשלם היה מוכרח לשמור ביום ובלילה, וענין זה אמנם הוא נכלל בדברי הפסוק הבא אחריו. גם נ\"ל כי להיות מילת גנבתי כתובה בלא וי\"ו, ייתכן שהיה אנקלוס קורא (ואולי כך היא הקריאה הנכונה) גנבתי יום וגנבתי לילה, והכוונה אני הייתי משלם הטרפה ומידי תבקשנה, והיה הענין כאילו אני הוא הגונב בין אם נאבדה ביום בין אם נאבדה בלילה, ואנקלוס לא רצה להשמיע אל העם המליצה הזאת שלא היו מבינים אותה ותירגם לפי הענין שמרתי ביום ושמרתי בלילה, כי מאחר שהיה מעלה עליו לבן כאילו הוא גנב, הוצרך יעקב לשמור יפה בין ביום בין בלילה; ואיננו רחוק שקריאת גנבתי אינה אלא תקנת סופרים, שהחכמים הראשונים התקינו שתהיה הקריאה כך כדי להרחיק המליצה התמוהה גנבתי יום וגנבתי לילה. ומה שכתוב ברש\"י \"נפרדת\" צ\"ל נפקדת\"."
            ],
            [
                "הייתי ביום וגו': הכוונה שמרתי ביום ושמרתי בלילה והזכיר זה מן הצד שהשמירה כבדה יותר, לפיכך הזכיר שמירת היום בקיץ שאז היום ארוך והחום קשה, והזכיר שמירת הלילה בסתו שאז הלילה ארוך והקור קשה. ",
                "ותדד: קל מן נדד, כמו נדדה שנת המלך, (אסתר ו' א') וענינו נסיעה, כמו הנה ארחיק נדוד (תהלים נ\"ה ה') כלו' כל כך הייתי דואג לשמירת הצאן שלא הייתי יכול לישון."
            ],
            [
                "זה לי עשרים שנה בביתך: ולמעלה (לח) אמר בלא מילת לי זה עשרים שנה אנכי עמך. הזכיר הענין בשתי בחינות בבחינת לבן ובבחינת יעקב. בבחינת לבן אמר: זה עשרים שנה אנכי עמך רחליך ועזיך לא שכלו וכו ' וכו '. כלו' אתה לא הגיעך מצידי שום נזק אלא כל הטוב. ואח\"כ הפך הדברים וסיפרם בבחינת עצמו: זה לי עשרים שנה בביתך עבדתיך י\"ד שנה בשתי בנותיך ושש שנים בצאנך ותחלף את משכורתי עשרת מונים, ולולא אלהי אבי שעזרני עתה ריקם שלחתני, והנה אני לא הגיעני מצדך רק רע כל היום."
            ],
            [
                "לולי וגו', היה לי כי עתה ריקם שלחתני: ע\"י שהיית מחליף את משכורתי, אך אלהי אבי היה עמדי, ואם כה אמרת נקודים יהיה שכרך, וילדו כל הצאן נקודים, ואמנם ריקם שלחתני דרך גוזמא הוא, והכוונה במעט ממון; או לולי אלהי אבי היה לי שהצליח בידי לברוח בלי ידיעתך, הנה אז אם הייתי אומר לך לשוב אל ארצי היית משלחני ריקם, כי היית מעכב אצלך כל אשר לי; והואיל וראה אלהים את עניי ואת יגיע כפי שכל מה שקניתי לא קניתיו אלא ברוב עמל ועבודת פרך, חמל עלי, ",
                "ויוכח אמש: גם אחר שרדפת אחרי מנעך מהרע לי; ",
                "ויוכח אמש: החליט המשפט באמרו לך השמר לך פן תדבר עם יעקב מטוב עד רע."
            ],
            [
                "הבנות בנותי וגו': אתה אומר כי יראת פן אגזול את בנותי מעמך, ואני אומר לך כי לא לבד הנשים האלה הן בנותי ושלי הן כי גם הבנים שלי הם, וגם הצאן לי הם, וכל אשר לך לי הוא, ויכול הייתי לקחת הכול מידך, אבל איך אעשה רעה לאלה שהן בנותי או לבניהן להפרידן מבעלן ומאביהן? לכן לכה ונכרתה ברית אני ואתה. והנה תשובה זו איננה אלא טענת שוא, כי הכל יודעים שאעפ\"י שהבנות היו בנותיו הנה אחר שנישאו לאיש לא היה בידו לקחתם ממנו, וכן הצאן אעפ\"י שמתתילה היה הכול שלו, הנה מה שקנה יעקב בשכר עבודתו על פי התנאי שהתנו ביניהם שלו היה, ולא היה ללבן שום זכות בהן."
            ],
            [
                "והיה לער: לדעת רש\"י והיה האל לעד, ולדעת אחרים והיה הברית, אלא שברית הוא ל' נקבה; ויש לתרץ והיה אות הברית, האות אשר נעמיד לבריתנו, כמו שהיה דרכם לעשות אות וסימן קיים לברית שהיו כורתים (מוהר\"ר אח\"ם), והכוונה כמו שכתב רמב\"ן , נכרות ברית בדבר קיים שיהיה לעד בינותינו, על כן הרים יעקב אבן, והנה האל לבדו הוא העד באמת, והוא הרואה והוא הדיין אשר יענוש העובר על הברית, וכמו שאומר אח\"כ: יצף ה' ביני וביניך, אלהים עד ביני וביניך אלהי אברהם ואלהי נחור ישפטו בינינו; ואמנם האבן והגל שהקימו היה לסימן להם שיזכיר להם את בריתם, וכך היה מנהגם להעביר להם סימנים העומדים לדורות, כמו ביהושע הנה האבן הזאת תהיה בנו לצדה (יהושע כ\"ד כ\"ז)."
            ],
            "",
            [
                "ויאמר יעקב לאחיו: לאחיו של לבן, כמו ויאמר פרעה אל אחיו (למטה מ\"ז ג') אחיו של יוסף ( רמב\"ן); ועיין למטה נ\"א ונ\"ד. ואולי היה מדרך העברים להקים מצבה (כמו שראינו למעלה כ\"ח י\"ח , וכמו שמצינו ביהושע כ\"ד), והיה מדרך הארמים להקים גל, ויעקב הקים המצבה ואמר לאחי לבן שיעשו גל, ולבן אעפ\"י שהזכיר כמה פעמים הגל והמצבה, הנה כשהגיע לעיקר שבועתו לא הזכיר אלא \"גל\" (נ\"ב): אם אני לא אעבור אליך את הגל הזה (אח\"מ). ואולי הארמים היו נוהגים להקים גל של אבנים הרבה, סימן לאלהות הרבה שהיו עובדים, והעברים התרחקו ממנהגם והקימו מצבה שהיא אבן אחת, סימן לאל יחיד שהיו עובדים. ",
                "ויאכלו שם על הגל: אצל הגל."
            ],
            "",
            [
                "על כן קרא שמו גלעד: הגל עצמו נקרא גלעד, ולדעת דון יצחק ואחרים הכוונה שלכך נקרא שם המקום גלעד, ונ\"ל כי זה נרמז כאן, אבל איננו משמעות המקרא, ולכך ניקדו גלעד ולא גלעד."
            ],
            [
                "והמצפה: הגל עצמו נקרא ג\"כ בשם המצפה, על שם שאמר לבן יצף ה' וגו' (ר' יוסף בכור שור, וכן מתורגם בתרגום ירושלמי). ",
                "יצף: הרואה ואינו נראה נקרא צופה. והנה כאן נרמז למה נקרא ההר ההוא הר הגלעד, ובו עיר שנקראת מצפה או מצפה גלעד (שופטים י\"א כ\"ט ) ומה שכתוב למעלה (כ\"ג) וידבק אותו בהר הגלעד, משה כתב כן על שם מה שהיה שמו בימיו."
            ],
            [
                "והמצפה: הגל עצמו נקרא ג\"כ בשם המצפה, על שם שאמר לבן יצף ה' וגו' (ר' יוסף בכור שור, וכן מתורגם בתרגום ירושלמי). ",
                "יצף: הרואה ואינו נראה נקרא צופה. והנה כאן נרמז למה נקרא ההר ההוא הר הגלעד, ובו עיר שנקראת מצפה או מצפה גלעד (שופטים י\"א כ\"ט) ומה שכתוב למעלה (כ\"ג) וידבק אותו בהר הגלעד, משה כתב כן על שם מה שהיה שמו בימיו."
            ],
            [
                "אשר יריתי: ענין תקיעה בארץ או בגוף אחר, כמו או מי ירה אבן פנתה (איוב ל\"ת ו'), וכן יורה התצים (משלי ב\"ו י') הוא מתכוון לקבעם בגוף אתר, וכן ירה בים (שמות ט\"ו ד') טיבע ותקע, אבל לשון הורה נגזר מן הראה כדברי ר' שלמה לעוויזאהן בבית האוסף. והנה מילת יריתי לפי מה שפירשתי היא מתישבת יותר על המצבה מעל הגל אלא שהזכיר הפועל השייך אל השם הנזכר באחרונה; ואעפ\"י שיעקב הוא שהקים המצבה ולא לבן, וגם הגל הקימוהו אחי לבן ולא הוא עצמו, אמר לבן אשר יריתי, כי הוא שאמר לכרות הברית, ורק מדבריו התעורר יעקב להרים המצבה ולומר לאחיו לקטו אבנים (אח\"ם), או אשר יריתי עבר במקום בינוני, וטעמו הנה הגל הזה והנה המצבה שאני מציב ומעמיד לעד ביני וביניך, ואין הכוונה על פעולה מעשית כלל, אלא על המחשבה והרצון, אני רוצה שיעמוד הגל הזה והמצבה הזאת לעדים ביננו. והנה אחר זמן נקרא ההר ההוא גלעד על שם גלעד ונבנתה שם עיר ונקראה מצפה (יהושע י\"א ג' וי\"ג כ\"ו) ומצפה אחרת היתה לבנימין (שופטים כ' א' , כ\"א א')."
            ],
            [
                "ער הגל הזה: הגל והמצבה יהיו עדים ומזכירים אותנו שבועתנו, שאם נעבור דרך כאן להרע איש לאחיו, כשנראה אותם נזכור שבועתנו. ",
                "אם אני לא אעבור: אם אני אעבור היל\"ל, ואמר לא אעבור, כמו שאומרים על כל צרה שלא תבא. ובעלי הניקוד שניקדו אני ולא אני, נראה שרצו ליישב מילת לא באומן אחר, ותהיה הכוונה אם במה שנוגע לי, יהיה עד שלא אעבור, ואם במה שנוגע לך, יהיה עד שלא תעבור."
            ],
            [
                " אלהי אביהם: דברי משה; כל אחד נשבע באלהי אביו (רמבמ\"ן)."
            ],
            [
                "ויזבח וגו': שחט בהמות לסעודה, והיה דרכם לאכול יחד כשהיו כורתים ברית. עיין למעלה כ\"ו ל' . ",
                "ויקרא לאחיו: של לבן, כי לא ייתכן לומר על בניו, נשיו ועבדיו שקרא אותם אל המשתה, כי כל אדם אוכל עם גני ביתו, והקריאה אינה אלא לזרים, ולפיכך ג\"כ לא הזכיר שקרא ללבן, כי גם הוא כאחד מבני ביתו."
            ]
        ],
        [
            "",
            [
                "ויפגעו בו מלאכי אלהים: כדרך שבהליכתו לפדן ארם הראה לו ה' הסולם והמלאכים כדי לחזק את לבו, כן עתה בשובו אל ארז מולדתו הראה לו מלאכים, כדי שיתחזק לבו ולא יירא מאחיו, והנה ה' עשה לו שידמה לעיניו כאילו פתאום הוא רואה מחנה אנשים הבאים לקראתו, ואז אמר מחנה אלוהים זה."
            ],
            [
                "מחנים: לשון שניים, אך אין לבקש הוראה וטעם לזה, כי אין מקפידים בשמות."
            ],
            [
                "ארצה שעיר שרה אדום: באותו זמן היתה ארץ שעיר ואח\"כ נקראה שדה אדום."
            ],
            [
                "כה תאמרון לאדני עשו: אמר כן להם עד שיתברר אצלם שהוא אדוניו וידברו עמו בדרך מוסר העבד (ראב\"ע), והשלוחים לא היו יודעים דאגתו של יעקב (רשב\"ם), ויעקב לא רצה להגיד להם כל מה שאירע בינו ובין עשו רק עשה עצמו בעיניהם כמכבד אותו הרבה מאד, כדי שידברו עמו דרך כבוד. ואחר: עתיד קל משורש אחר, כמו אני אוהבי אהב (משלי ח' ט\"ז) עיין דקדוקי 554."
            ],
            [
                "ואשלחה וגו': אני שולח להודיע לאדוני שאני בא אליך, ולא להיותי צריך לעזרתך, כי יש לי רב, אלא למצוא חן בעיניך כי תבין שאני שלם עמך ומבקש אהבתך. אמנם כוונת יעקב נראה שהייתה לבדוק את עשו, לדעת איך הוא עמו."
            ],
            [
                "אל אחיך: אעפ\"י שהוא אמר: לאדני לעשו, הם דיברו כבוד עם אדוניהם ואמרו לו : באנו אל אהיך, ולא אמרו: אל אדוניך. ",
                "וגם הולך לקראתך: כסבורים שאין עשו בא אלא לכבדו ולשמרו בדרך. ואולי כן היתה באמת כוונת עשו, ואולי ג\"כ הבינו מתשובת עשו שלא היה בלבו רעה ושנאה על אחיו, ואולי ג\"כ סיפרו ליעקב את כל הדברים אשר דיבר אליהם דברי שלום ואחוה. אמנם יעקב לא בטח בכל זה, כי פחד בשמעו שהוא בא אליו בת' איש, והכתוב לא רצה להאריך בדברי עשו והמלאכים, מאחר שלא הועילו כלום, כי לא בטה בהם יעקב. ונראה (כדעת תלמידי מוהר\"ר אברהם חי מיינטשער) כי עשו לא אמר למלאכים שהוא רוצה לילך לקראתו בארבע מאות איש, אך הם הבינו זה ממה שראו וממה ששמעו מאנשיו, ועשו לא ידע שהבינו זה ולפיכך היה יכול להאמין שיעקב לא היה יודע שהוא בא לקראתו, ושהעדרים היו שלוחים לשעיר ושהאנשים ההולכים אחרי העדרים לא היו מכירים אותו; עיין למטה פסוק י\"ז. ומילת וגם כמשמעה, עשינו שליחותנו, וגם עשתה פירות כי הנה הוא בא לקראתך."
            ],
            [
                " ויצר לו: עיין דקדוקי 682."
            ],
            "",
            "",
            [
                "קטנתי מכל החסדים: הרי זו הקדמה לתפילתו, כלו' הרבה יותר מדי היטבת לי, ומה יוסיף עבדך לדבר? ואעפ\"כ הנני מוכרה לחזור ולהטריח עליך שתצילני מיד עשו; או טעמו (כדעת י' א' אוסימו) הנה אתה הפלאת חסדיך עמי, ומה יועיל כל זה אם יבוא עשו ויכני? לכן הצילני נא."
            ],
            [
                "והכני אם על בנים: מכת אם על בנים מכה אכזרית, כמי שהורג האם על הבנים (כמו אם על בנים רטשה הושע י' י\"ד) והיא מליצה ממליצות הלשון, וכן והכהו נפש (דברים י\"ט ו') מכת נפש."
            ],
            "",
            [
                "מן הבא בידו: מן דאייתי בידיה."
            ],
            [
                " עזים מאתים ותישים עשרים: עיין רש\"י ."
            ],
            [
                "גמלים מיניקות ובניהם שלשים: הנקבות היו שלושים, ועמהן בניהן (רש\"י)."
            ],
            [
                " ורוח תשימו: כדי להשביע עינו (רש\"י) שתהיה המנחה נראית גדולה ממה שהיא, וגם להניח לו פנאי להתבונן בה, אולי ישוב מחרון אפו, כי כל עדר ועדר שהיה פוגע בו היה כאילו יעקב מתנפל לפניו ומתחנן לו על נפשו. וייתכן ג\"כ שהיתה כוונת יעקב לעורר את עשו לשאול: למי אתה, שאם לא ישאל את הראשון ישאל את השני, ואם לא ישאל את השני ישאל את השלישי, ואם לא ישאל את השלישי ישאל את הרביעי. וכל זה מפני שאם לא היה עשו שואל לא היו אומרים לו דבר, כי אמנם לא ציוה יעקב את אנשיו שימסרו המנחה לעשו, אלא שילכו לדרכם ויעשו עצמם כבלתי מכירים אותו וכמאמינים שעשו הוא עדיין בביתו בהר שעיר (כדברי ר\"ע ספורנו), ואם ישאלם יגידו לו שהיא מנחה השלוחה לשר גדול ונכבד ששמו עשו, וכל זה כי אמר אכפרה פניו וכו ' ונראה שאם היה רצון יעקב שיעשו עצמם כמכירים את עשו ושייתנו לו המנחה, לא היה אומר: כי יפגשך עשו אחי ושאלך, אלא היה אומר: כי תפגוש עשו אחי תיתן לו העדר ההולך לפניך; גם היה לו לשים בפיהם דברים אחרים לומר שייקח מנחתם מידם, וכיוצא בזה."
            ],
            [
                " כי יפגשך: בחומש קע\"א הגימל בחטף קמץ שהוא במקום קמץ חטוף (קמץ קטן) כי כן היו הקדמונים כותבים חכמה בחטף, ובגליון כתוב בספרי אספמי ' יפגשך בחטף תחת השין להורות שהשוא נע, כמו שהיא קריאתנו. ולמי אלה לפניך : הוא תוספת ביאור לשאלת ואנה תלך, כלו' בשביל מי הם ולמי הם שלוחים, ותרגומו ולמאן אלין, כמו שהוא ברע\"ח ובקצת ספרים אחרים וגם בתרגום ירושלמי. וזאת ג\"כ דעת רש\"י , כי בפסוק שאחר זה כתב: וששאלת ולמי אלה לפניך, מנחה היא שלוחה וגו', הרי כי לדעתו למ\"ד למי היא כמשמעה (בשביל מי) אלא שהוא ז\"ל ברח מלפרש שתי הלמדי\"ן הקרונות זו לזו (למי אתה ולמי אלה) בשתי הוראות שונות (כמו שפירש המזרחי), ופירש ולמי אלה של מי הם, כלו' למי הם שלוחים, ושל מי הם עתידים להיות, ואח\"כ כתב למ\"ד משמשת בראש התבה במקום של, וזה חוזר גם למילות למי אתה וגם למילות ולמי אלה (אייר תרכ\"ב)."
            ],
            [
                "לעבדך ליעקב: אני (רש\"י); ואעפ\"י שהיו עושים עצמם כבלתי מכירים אותו, רצה שידברו עמו דרך כבוד ויאמרו לו לעבדך ליעקב; ואמנם אם היו עושים עצמם כמכירים את עשו, נראה ברור שלא היו מזכירים שמו (לאדני לעשו), ולא היה להם לומר אלא \"לאדוני\"."
            ],
            [
                "במצאכם אותו: אם ישאל אתכם."
            ],
            [
                "כי אמר אכפרה פניו וגו': הנכון כדעת רמב\"ן ור\"ע ספורנו שגם דבר זה אמר להם שיאמרו לעשו, להגיר לו שהוא מקביל פניו כראות פני אלהים במנחה (כטעם ולא יראו פני ריקם, שמות כ\"ג ט\"ו) וכמו שאמר לו: כי על כן ראיתי פניך כראות פני אלהים; ונ\"ל ראיה לזה מה שסיים המאמר: אולי ישא פני, שהוא דרך כבוד ולשון נקיה, ואם היה המאמר הזה מה שאמר יעקב בלבו, היל\"ל אולי תשוב חמתו מעלי, כי זה היה הציור הגובר בנפשו של יעקב, רצוני חמת עשו. והנה רצה יעקב שעבדיו יעשו עצמם כמגידים עניני אדוניהם כמו שהא דרך העבדים. ",
                "אכפרה פניו: נראין דברי גוסעציוס כי לשון כפרה וכפר (פדיון) נגזר מן וכפרת אותה מבית ומחוץ בכפר (למעלה ו' י\"ד) וענינו כיסוי הדבר המגין, כמו הכופר שהוא מגין על הספינות, או כיסוי על החטא שיהיה כלא נראה (כטעם כסוי חטאה תהלים ל\"ב א'), וכן אכפרה פניו אכסה פניו במנחתי (כי השוחד יעוור פקחים שמות כ\"ג ח'), כאילו לא יראה אותי, כלו' שלא יראני בעין שנאה כמו שהיה רואה אותי לפנים. גם הראב\"ע פירש אכפרה אכסה ואסתיר; גם רנ\"ה וייזל פירש ל' כפרה ל' כיסוי (והסכים עמו רמבמ\"ן); אלא שהוא אומר כי גם כופר הספינות נקרא כן לפי שמכסין אותן בו, וגוסעציוס אומר כי הוראת הכיסוי באה לשורש כפר מן השם כופר, ואני מוסיף כי כפר נגזר מעצי גופר. ותלמידי מוהר\"ר מרדכי מורטארה אומר כי מענין זה של כיסוי נגזר ג\"כ לשון כפירה שבלשון חכמים, כי הכופר בדבר מכסה עליו כאילו איננו; ויש לסייעו ממה שאומרים ג\"כ בלשון חכמים כפוי טובה, שענינו כופה כלי על הטובה לכסותה. ודע כי רש\"י (שפירש כאן לשון קינות) פירש בשמות ל\"ב ל' (מפני מילת \"בעד\"): אשים כופר וקינוח וסתימה בעד חטאתכם. ",
                "אולי ישא פני: לשון קבלה ברצון, חיבה וכבוד (שורש נשא מורה ג\"כ קבלה) כמו לא ישא פני כל כפר (משלי ו' ל\"ה), אשר לא נשא פני שרים (איוב ל\"ד י\"ט), הירצף או הישא פניך (מלאכי א' ח'), ומזה נשוא פנים (מ\"ב ה' א', איוב כ\"ב ח', ישעיה ג' ג') (ואין ענין לזה עם ישא ה' פניו אליך (במדבר ו' כ\"ו) כי איננו אומר ישא ה' פניך, אלא פניו אליך) והפך מליצת נשא פנים הוא השיב פנים, כי לא אשיב את פניך (מ\"א ב' כ'). והטעם אמרו לו: גם עבדך יעקב אחרינו, כי רצה להקדים לפניו מנחתו כדרך שעושים למלכים קודם ראות פניהם, וזה כדי שירצהו האדון ההוא ויקבלהו באהבה; כל זה ציוה אותם לאמר לו מעצמם כדרך העבדים המגידים מה שאין ראוי להגיד."
            ],
            [
                " על פניו: לפניו של יעקב. מצאנו לשון עברה נקשר עם על פני, כמו עוברים על פני המלך (ש\"ב ט\"ו י\"ח). ",
                "במחנה: נשאר במחנה עם נשיו וילדיו וכל אשר לו."
            ],
            [
                "מעבר יבוק: גבול בני עמון מצד צפון. ",
                "את שתי נשיו: ודינה היכן היתה? נ\"ל שהבנות היו הולכות עם אמן."
            ],
            "",
            [
                "ויאבק: מנחם, ראב\"ע, רמב\"ן ורד\"ק פירשו לשון אבק, וכן גזניוס ואחרים. ורש\"י פירש מל' חבוק, וכן בל' ארמית אביק, ענינו דבוק וחבוק, ולזה דעתי נוטה. וגזניוס ביקש להסתייע מתרגום שמרוני שמתורגם נגשושה עמה, והוא גזניוס מפרש אותו ל' גוש עפר, וזה שיבוש, כי גוש איננו אבק, אבל התגושש נגזר מן גש או גשש שענינו בלשון הקודש ובלשון ארמית וסורית מישמוש. והנה בספר הכותים אין כתוב ויאבק אלא ויחבק, ואיך ייתכן שיתרגמוהו מלשון גוש ואבק? וגזניוס נפתה אחרי בוקסטארף שהביא משל לשני אתליטים שהיו עומדים ומתגוששים לפני המלך (בראשית רבא פרשה כ\"ב כ\"ב), עומד ומתגושש עם בנו (שם ע\"ז ב) נתגוששת עם העליונים ויכלת להם (שם ע\"ח ו') ופירשם מלשון גוש עפר, והביאם בשורש גוש, ובאמת אינם אלא משורש גשש. וקודם להם הרמב\"ם בפירוש המשנה (חלה פרק ב משנה ב') ואחריו הרע\"ב פירשו ספינה גוששת, מלשון גוש עפר, ואינו אלא משורש גשש (וכן הביא בעל הערוך) ומענין מישמוש, כלומר שהספינה נוגעת בקרקע. ",
                "עד עלות השחר: המפרשים כלם פירשו \"עד\" זה כמשמעו, ול\"נ ענינו סמוך לעלות השחר. וכמוהו ויאהל עד סדום (למעלה י\"ג י\"ב) ויט אהלו עד אלון בצעננים (שופטים ד' י\"א), ויט עד איש עדלמי (למטה ל\"ח א'), עד האלהים יבא דבר שניהם (שמות כ\"ב ח') [והנה גם המאורע הזה היה ליעקב מאת ה' לחזק את לבו, להודיעו כי הוא בעזרו, כי לבסוף ידע שהוא מלאך, והנה נראה אליו מלאך בדמות איש והתחבק עמו לא להזיקו אלא מלחמת כבוד להפילו לארץ, כדרך האתלטים המתגוששים זה עם זה ועשה עצמו כאילו לא יכול לו, ועי\"ז בירכו וקרא שמו ישראל. וגזניוס אומר בי אמר כאן \"ויאבק\" ע\"ש הנחל יבוק]."
            ],
            [
                "וירא כי לא יכל לו: התורה מספרת כפי מה שהיה אדם מספר הענין אם היה שם באותה שעה. ",
                "ותקע: קל משורש יקע, ודומה לו פן תקע נפשי ממך (ירמיה ו' ח') ענין פירוד. ורש\"י ביחזקאל כ\"ג ט\"ז אמר כי לשון הוקעה מורה חיבור ותקיעת עז בארץ (כמו והוקע אותם, במדבר כ\"ה ד') והושאל אח\"כ להורות שליפת עץ מן הארץ, ע\"ד משרש מסעף; והנה שורש יקע קרוב לשורש תקע ושקע, ועיין למעלה י\"ב ח' . ",
                "כף: כל כף על שם כפיפות וחלל (כף היד, וכן כף אחת עשרה זהב שם י\"ד כ'). ואע\"פ שהירך הוא שיצא ממקומו ולא הכף, אומרים ותקע כף כמו שאומרים (שמות ט\"ו ט') אריק חרבי. והנה פירוק הירך מן הכף הוא דגר שאי אפשר שיקרה בשום כוח טבעי מן החוץ (רק לפעמים בסיבות פנימיות בתחלואים ארוכים), וכאן נעשה בנגיעה בעלמא, ואז אין ספק כי הבין יעקב שהיה שם דבר למעלה מן הטבע, ואעפ\"כ נראה שעדיין לא הבין שהוא מלאך, שאילו הכיר שהוא מלאך, לא היה אומר לו לא אשלחך ולא היה שואלו מה שמך, ונ\"ל כי כשנפרק ירכו חשב יעקב שהוא איש אלהים, כלו' נביא שיש בידו לעשות נסים ברצון שולחו ולא בכוחו. ורצה ה' שיכיר זה, כדי שישאל שיברכהו, וכדי שיברכהו ויאמין לברכתו. ויהיה סמוך לבו לא יירא."
            ],
            [
                "שלחני בי עלה השחר: כאילו הוא מתבייש כי לא יכול לו (קלריקוס) וגם לחזק את לבו."
            ],
            "",
            [
                " כי שרית: לשון מריבה ומלחמה בערבית. נ\"ל כי מילת שרית מורכבת מעבר ועתיד, ובירך אותו שלעתיד יקראו שמו ישראל, כי אז יראו שכבר נלחם עם אלהים ועם אנשים ויכול להם. ואמנם מה שהזכיר אלהים ואנשים הוא לשתי כוונות, האחת (והיא מה שנתכוון המברך) היא שהמלאך אמר \" אלהים \" על, עצמו, והשנית (והיא מה שהבין יעקב באותה שעה, קודם שיכיר שהוא מלאך) לומר שאויביו ואלהיהם העוזרים אותם לא יוכלו להרע לו."
            ],
            [
                "למה זה תשאל לשמי: גם זה כמתבייש, שלא יתפאר עליו יעקב לאמר. ניצחתי את פלוני."
            ],
            [
                "כי ראיתי אלהים: אולי פתאום נעלה מעליו, והכיר בו שהוא מלאך."
            ],
            "",
            [
                " על כן לא יאכלו: מזה נמשך המנהג אצל בני ישראל. \"לא יאכלו\" לשוד הווה, רגילים שלא לאכול, שאם היה עתיד היה אומר \"לכן\" לא \"על כן\", ועוד מה טעם עד היום הזה. וכן גם אנקלוס וגם הירושלמי תירגמו לא אכלין ולא תירגמו לא ייכלון. ",
                "גיד: לדעת געז' ואחרים שורש גיד הוא אחד עם שורש אגד (ענין קשירה), ולדעתי שם גיד הוא משורש נגד (ענין משיכה) ונקראו מן החבלים הנמשכים והולכים על דרך נגד ונפק מן קדמוהי (דניאל ו' י'). הנשה: ע\"ש שלא עצר כוח, כמו נשתה גבורתם היו לנשים (ירמיה נ\"א ל'), והוא פועל נגזר מן נשים ואשה, ואולי מזה בלשון חכמים תש כוח, ודעת אחדים כי הוא הנקרא נסאן בל' ערבית, ואני אומר שאם הדבר כן הוא, איננו רחוק שהערבים קיבלו השם הזה מן היהודים."
            ]
        ],
        [
            "",
            [
                "וישם את השפחות וגו': ולא חילקם לשתי מחנות, כי לא חילק רק הצאן והבקר והמיטלטלין (דון יצחק), ולענין הסדר שסידרן אחרון אחרון חביב (רש\"י) שאם ייהרגו הראשונים אולי האחרונים יימלטו (נתיבות השלום)."
            ],
            "",
            [
                "וישקהו: יש שאמרו כי הנקודות שעל המילה הזאת, להורות שבקצת ספרים לא היתה כתובה, ושכן אוריגנס לא מצא אותה בספריו. ואמת הוא כי על הרוב אין נפילה על הצואר בין האוהבים אלא לנשק, וא\"כ היה אפשר שיאמר הכתוב ויפל על צואריו ויבכו בלא מילת וישקהו, והיתה הנשיקה מובנת מאליה, כמו ביוסף עם יעקב (למטה מ\"ו כ\"ט ) ויפל על צואריו ויבך על צואריו עוד; שנשק אותו אעפ\"י שלא נכתב. ואפשר ג\"כ כי בחוזק ההתפעלות יישאר האוהב על צוארי האוהבו משתאה ומשתומם ולא יישקהו, וייתכן שכן היה הענין ביוסף עם יעקב, אבל יעקב ועשו אין ספק כי לא היתה ביניהם חיבה יתרה, ולא היה שם חוזק התפעלות שיגרום לאהד   מהם   שיישאר משתאה   ומשתומם."
            ],
            [
                "מי אלה לך: מה יחס יש להם עמך, בניך הם או עבדיך?"
            ],
            "",
            "",
            [
                "מי לך וגו': מי הוא לך. מה כוונתך לעשות בו, ששלחת אותו לפניך, ואמר מי ולא מה כי המחנה כולל העבדים והאנשים ההולכים עמם; ומילת מי תבוא לפעמים גם על זולת בן אדם. ודעת הרמב\"ן כי עשו לא שאל אותם למי אתה ואנה תלך, והם לא אמרו לו דבר, ועשו הבין מעצמו שאינם אלא ליעקב שהיה אחיהם. וייתכן ג\"כ ששאל אותם ואמרו לו, אך עשו עשה עצמו כבלתי יודע שהם שלוחים אליו, כי השב שהעבדים הגידו לו זה נגד רצון יעקב (עיין פרושי למעלה   ל\"ב י\"ז ) ועשה   עצמו כאילו   לא אמרו אלא שהם ליעקב (אח\"ם)."
            ],
            "",
            [
                "כי על כן ראיתי פניך: ומאחר שראיתי (עיין למעלה י\"ח ה') פניך כמו שרואים פני אלהים,   בהביאי לך מנחה (על דרך ולא יראו פני ריקם, שמות כ\"ג ט\"ו) מובטח אני שתקבל מנחתי ותרצה אותי; מילת ותרצני היה אפשר שתהיה נקודה שוא, ועכשו שהיא בפתח היא לשון עבר להורות על הבטחון שכן יהיה."
            ],
            [
                " ברכתי: מנחה קטנה שייתן איש אל רעהו לאית על אהבתו אותו, כמו ועתה הברכה הזאת אשר הביא שפחתך לאדוני (ש\"א כ\"ה כ\"ז), הנה לכם ברכה משלל אויבי ה' (שם שם ל' כ\"ו), ועתה קח נא ברכה מאת עבדך (מ\"ב ה' ט\"ו). ",
                "אשר הובאת לך: כטעם ויביאו לו את המנחה אשר בידם הביתה (למטה מ\"ג כ\"ו) ענין הקרבת הדורון, ואעפ\"י שבאמת העבדים לא הקריבו המנחה לעשו, הנה מאחר שהוא ראה אותה והם אמרו לו שהיא שלוחה לעשו, ואחר שעכשו פירש לו יעקב שהיא למצוא חן בעיניו, ייתכן לומר למפרע שכבר הובאת לו. ",
                "ויפצר: שורש פצר נגזר מן צר, וענינו הצר ודחק את הברו עד שיעשה רצונו (מוהר\"ר דוד חנניה וויטערבי), וקרוב לזה ותאלצהו (שופטים ט\"ז ט\"ז) שהוא ענין לחץ ודוחק. ",
                "ויקח: המנחה עברה לאט לפני יעקב, ולא היתה רחוקה מן המקום שהיו שם יעקב ועשו, וכשהסכים עשו לקבלה ציוה יעקב לאנשיו שימסרוה ביד אנשי עשו. המבאר לנתיבות השלום בהביאו את דברי רש\"י הפריד בקו בין \"ראיית פנים\" ובין \"ולפרקים\"; נראה שפי' ולפרקים כמו ולפעמים, וזה שיבוש; והנני מפרש כוונת רש\"י ז\"ל: תחילה פי' הענין ואמר: ברכתי מנחתי, כלו' שהוא קורא למנחתו בשם ברכה, ואח\"כ מפרש למה ואימתי המנחה נקראת ברכה, והוא אומר כי מנחה כמו זו של יעקב, שהיא מובאת על ראיית פנים לפרקים, שאדם מביא לחברו כשהוא רואה פניו אחר כמה זמן שלא ראהו (כמו שהיה הענין ביעקב עם עשו), אינה באה אלא לשאלת שלום, לפ ' היא נקראת ברכה, וכל ברכה שהיא לראיית פנים כגון ויברך יעקב את פרעה וכו' (למטה מ\"ז ז') כולם אין ענינם ברכה ממש אלא ברכת שלום, לפיכך אף זו ברכתי צריך לתרגם מו\"ן שלו\"ד ואעפ\"י שלפני הענין הכוונה מנחתי. ועיין רש\"י למטה מ\"ז ז' ויברך יעקב היא שאלת שלום כדרך כל הנראים לפני המלכים לפרקים, ונ\"ל כי גם כאן צ\"ל \"ראיית פנים לפרקים\" בלא וי\"ו לפני למי\"ד ואחר כמה שנים מצאתי כך בלא וי\"ו ברש\"י כ\"י שבידי, וגם ברע\"ח איננה."
            ],
            [
                "נסעה: ל' רבים, עיין אוהב גר עמוד 42. ",
                "לנגדך: אצלך ובצדך, וכן ובני גד לנגדם (של בני ראובן) ישבו בארץ הבשן (ד\"ה א' ה' י\"א)."
            ],
            [
                "ודפקום: ואם אחרים ידפקו אותם; שורש דפק לא נמצא אלא בשני מקומות אחרים, קול דודי דופק (שיר השירים ה' ב') מתדפקים על הדלת (שופטים י\"ט כ\"ב), ונ\"ל שאין ענינו הכאת הדלת אלא דחייה בכוה כדי לפתוח, וכן מתדפקים על הדלת, דוחים זה את זה אצל הדלת. ותלמידי מוהר\"ר אברהם גריגו זצ\"ל אומר כי השורש הוא דף, וממנו הדף ודחף ונדף. ",
                "ומתו כל הצאן: כי הבקר לא ימות אבל יזיק להם (רמב\"ן)."
            ],
            [
                " לרגל: לפי הליכתם, לפי מה שהם יבולים להלך (רש\"י). ",
                "המלאכה: המקנה נקרא כן, כמו וכל המלאכה נמבזה ונמס אותה החרימו (ש\"א ט\"ו ט'), מפני שהוא מלאכת הרועים העוסקים בו והוא עבודתם. ",
                "עד אשר אבא וגו': נראה שלא הלך שם מעולם, וגם לא היה בלבו ללכת שם, כי לא בטח בו."
            ],
            [
                " למה זה אמצא חן וגו': נ\"ל הכול דיבור אחד, וכפירוש רד\"ק (הביאו בעל מכלל יופי): למה זה אמצא חן בעיני אדוני לעשות לי כל הכבוד הזה? וכן מדוע מצאתי הן בעיניך להכירני (רות ב' י'), וכן למטה (ל\"ד י\"א) אמצא הן בעיניכם ואשר תאמרו אלי אתן, ענינו עשו לי החסד הזה, אף כאן: למה זה תעשה לי הסד כזה. ולדעת בעל הטעמים (ואחריו רש\"י ואחרים) הם שני דיבורים, למה זה תציג עמי מן העם אשר אתך? עשה עמי חסד שלא לעשות זה."
            ],
            "",
            [
                "סכת: הוא המקום הנזכר ביהושע י\"ג כ\"ז ושופטים ה' ט\"ו , ואיננו הנזכר בשמות י\"ב ל\"ז ובמדבר ל\"ג ה' ."
            ],
            [
                "שלם: בשלום ובלא נזק (אנקלוס, רש\"י , ראב\"ע, ר\"ע ספורנו, רמבמ\"ן), והגיד זה לומר כי השלים חזרתו בשלום. ",
                "עיר שכם: עיר הנקראת שכם, ע\"ד נהר פרת, נחל יבק, הר חרמון, וכן מצאנו עיר מבצר צר (יהושע י\"ט כ\"ט) עיר ספרוים (ישעיה ל\"ז י\"ג), וכן לדעתי ערי ערוער (שם י\"ז ב'), עיין שם פירושי."
            ],
            [
                "אשר נטה שם אהלו: תחילה נטה אהלו ואח\"כ קנה המקום (דון יצחק) שאל\"כ היל\"ל ויט שם אהלו. ",
                "קשיטה: לא נמצא אלא באיוב מ\"ב י\"א. (מלבד יהושע כ\"ד ל\"ב בסיפור הזה עצמו). והמתרגם האלכסנדרי ואנקלוס תירגמו כבשות, ובושארט דחה זה בראיות ואמר (כדעת רש\"י ורשב\"ם) שהוא מין מטבע בלתי ידוע לנו, ואמר שהוא אולי מלשון ק ו ש ט, מטבע או משקל שלם ובלתי הסר וקלריקוס מוסיף כי קוסטרא בסורית שולחני וכן בערבית קסטר ענינו תיקן המטבעות ועשאן שלמות וטובות."
            ],
            [
                "אל אלהי ישראל: אל הוא נשוא המאמר, ואלהי ישראל הוא הנושא, אלהי ישראל הוא אל, הוא תקיף והזק (רשב\"ם וראב\"ע), ודוגמתו מצאנו שמות שענינם מאמר שלם, כמו ה' נסי (שמות י\"ז ט\"ו ), ה' צדקנו (ירמיה כ\"ג ו'), עמנו אל (ישעיה ז' יד), ה' שמה (סוף יחזקאל) חפצי בה (ישעיה ס\"ב ד'), פלא יועץ אל גיבור וגו' (ישעיה ט' ה')."
            ]
        ],
        [
            [
                " ותצא דינה: הסיפור הזה נכתב להבנת דברי יעקב בברכותיו (למטה מ\"ט ז') ארור אפם וגו' (משה עהרענרייך). ",
                "לראות בבנות הארץ: לעיין נשי הארץ ההיא ומנהג מלבושן, כמשפט הבנות. ובס' השמרונים כתוב: להראות."
            ],
            [
                "וישכב אותה: אותה כמו עמה, עיין ישעיה י\"ג ט\"ז .",
                " ויענה: שכב אותה בעינוי, כלו' שלא ברצונה."
            ],
            [
                "וידבר על לב הנערה דברים טובים דברים ניחומים, כמו דברו על לב ירושלם וקראו אליה (ישעיה מ' ב'), כי נחמתני וכי דברת על לב שפחתך (רות ב' י\"ג), ועתה קום צא ודבר על לב עבדיך (ש\"ב י\"ט ח'), וינחם אותם וידבר על לבם (בראשית נ' כ\"א), וידבר יחזקיהו על לב כל הלוים (ד\"ה ב' ל' כ\"ב). וידבר על לבבם לאמר חזקו ואמצו אל תיראו ואל תחתו (שם שם ל\"ב ו'). והניחומים הם שיקחה לו לאשה. ברש\"י צ\"ל \"אשאך\" בלי יו\"ד, וכן הוא ברע\"ח."
            ],
            "",
            [
                "והחריש יעקב: המתין וישב לו בטל ושקט, כמו ועתה למה אתם מחרישים להשיב את המלך (ש\"ב י\"ט י\"א), ואתם תחרישון (שמות י\"ד י\"ד), וכן בשורש חשה, ואנחנו מחשים מקחת אותה מיד מלך ארם (מ\"א כ\"ב ג'), ואתם מחשים אל תעצלו (שופטים י\"ח ט')."
            ],
            "",
            [
                "כי נבלה עשה בישראל: \"נבלה\" על הרוב נאמר על מעשה שהוא גנאי לעושהו, אך לפעמים נמצא ג\"כ על מעשה שהוא חרפה וגנות למי שעושים אותו לו, כמו כי אם פניו אשא לבלתי עשות עמכם נבלה (איוב מ\"ב ה'), וכן פירושו כאן, עשה בישראל דבר שהוא חרפה וגנאי למשפחתנו. ",
                "וכן לא יעשה: עינוי הבתולות ההולכות בדרך לא היה מעשה הגון אצל שום אומה, והנה שכם בעשותו דבר זה לישראל נמצא מחרפם ומגדפם והראה מיעוט חשיבותם בעיניו, ומחר אם ירצה יהרוג איש מהם על אם הדרך. זו כוונתם לפי דעתי, כי אמנם לא היה להם להתעצב אם הנבל נבלה יעשה, אלא לכבודם חששו ולנפשם פחדו."
            ],
            "",
            "",
            "",
            "",
            [
                "מהר: קרוב ללשון מחיר."
            ],
            [
                " במרמה: חשבו כי מעולם לא יסכימו להמול, ועי\"כ ייפטרו מהם ויצילו את אחותם, אך כשראו שנמולו ולא היה להם מנוס מלתיתה להם, אז שמעון ולוי לבדם התעוררו ועשו מה שעשו באף ובחימה, לבלתי יהיו מוכרחים לתת את אחותם לאיש נבל אשר טימא אותה (הרמב\"ן). אבל שתהיה כוונתם מתחילה להרגם לא ייתכן, שא\"כ לא היה יעקב בשעת מותו מקלל אפם של שמעון ולוי לבדם, ועוד אם היו כולם בעצה אחת, איך היה ששאר האחים לא הלכו עמהם, כי סוף סוף לא היה המעשה בלי סכנה, כי הנשים היו יכולות להתקומם על שני בני אדם ההורגים את בעליהן ואת בניהן ואת אבותיהן ואת אחיהן."
            ],
            [
                "כי חרפה היא לנו: הערלה, ברש\"י כ\"י כתוב שמץ (בלי מילת פסול), ונכון."
            ],
            [
                "נאות: נראה שהוא נפעל משורש אות ולרד\"ק שורשו יאת והוא קל, והוא מדמהו ללשון כי לך יאתה (ירמיה י' ז'), וקרוב יותר שיהיה יאתה משורש יאה, שענינו יפה, והוא כמו נאוה שמורה ג\"כ יפה והושאל על מה שהוא ראוי, ובלשון ארמית יאות ענינו טוב הדבר ואולי מזה נבנה לשון נאות על המסכים לדברי רעהו אומר לו: ",
                "יאות: כלומר טוב הדבר אשר דיברת לעשות. וקרוב לזה בלשון חכמים פועל קלס נגזר מן קלוס שענינו בלשון יוונית יפה."
            ],
            [
                "ונתנו: עיין דקדוקי 464, 465."
            ],
            "",
            "",
            [
                "אחר: פיעל. ",
                "והוא נכבד וגו': ולפיכך שמע לו אביו והלך עמו לדבר אל אנשי עירו (ר\"ש דובנא בפירוש שני)."
            ],
            "",
            [
                "את בנותם נקח לנו וגו': כשדיברו עם בני יעקב תלו הדבר בהם, בנותיכם תתנו לנו ואת בנותינו תקחו לכם, וכאן בהפך, לפתות אלה ואלה (רש\"י ורשב\"ם)."
            ],
            [
                "נמולים: נפעל מן מול, על דרך לשון הכמים נידון; ועי' דקדוקי 521."
            ],
            [
                "מקניהם וקנינם: חשבו רעה על יעקב ובניו (ראב\"ע)."
            ],
            "",
            [
                " ויבש על העיר בטח: שהיתה יושבת לבטח, וכן כל בטח שבמקרא על היושבים נאמר (רשב\"ם) וכן תירגם אנקלוס דיתבא לרוחצן. וכן הירושלמי דהוה יתבא לרוחצה אבל רש\"י והמדרש (בראשית רבא פ', ט') פירשו בטח על שמעון ולוי."
            ],
            "",
            [
                "בני יעקב: שאר בני יעקב, כתרגום ירושלמי, כי אע\"פ שלא היתה ידם עמהם להרוג ולא היו עמהם באותה עצה, שאם לא כן היו הולכים גם הם להרוג ולא היו מניחים אותם לבדם בסכנה, מכל מקום אחר שכבר נהרגו בני העיר, הלכו גם הם לבוז. ",
                "אשר טמאו: מפני שטימאו, ולקחו מהם תשלומי צערם ובושתם, וכן דעת בעל הטעמים,בביאור בנתיבות    השלום בא: בעל מכלל יופי פ' העיר אשר טימאו בה אחותם... אמנם טעם האתנח שבמילת \"העיר\" יורה שאיננו שב על מילת העיר, רק הוא נתינת טעם על מחצית הפסוק הראשונה."
            ],
            [
                "את צאנם וגו': לא היה המקרא ראוי לאתנח, רק לכבדות קריאת הפסוק בלא שום הפסקה עשו אותו כאילו הוא שני מאמרים, את צאנם ואת בקרם ואת המוריהם לקהו, ואת אשר בעיר ואת אשר בשדה לקחו, וכיוצא בזה למעלה ז' י\"ג , וכן בירמיה ט' כ\"א, וביחזקאל י' י\"ב."
            ],
            "",
            "",
            [
                "הכזונה יעשה: שכם. ",
                "את אחותנו: כלומר ראוי היה לנו להינקם ממנו על כבודנו אשר חילל, ואמנם תשובה זו לא השיבו אלא שמעון ולוי באפם ובהמתם, והיו דבריהם נגד השכל, כי אחר שהיה לוקח אותה לאשה לא היה כבודם מזולזל אלא מתרבה, ובפרט אחר שהסכים עמהם להמול. גם לא היה לחוש שמא יקרה להם רע כזה או רע מזה לעתיד, כי משעה שהיו מתחתנים עם נשיא הארץ, מי יזיד לגעת בהם? א\"כ לא היה זה אלא שטף אף ונקמה, ועל כן אביהם שמר את הדבר עד יום מותו וקילל אפם. ורש\"י באמרו הכזונה הפקר, את אחותנו ית אחתנא, הוקשה לו שהיל\"ל לאחותנו, וכן בקצת נוסחאות התרגום נמצא לאהתנא, ורש\"י מפרש מילת \"את\" כמשמעה, ומפרש הכזונה הפקר: היעשה את אחותנו הפקר כזונה?"
            ]
        ],
        [
            [
                " הנראה: בינוני, ומשמש לעבר ולעתיד. מה שכתב רש\"י לפי שאחרת בדרך וכו' צ\"ל נדרך וכן הוא בתנחומא (תנחומא א' פרשת וישלח, ח')."
            ],
            [
                " את אלהי הנכר אשר כתוככם: משלל שכם (רש\"י)."
            ],
            "",
            [
                "ואת הנזמים: הקדמונים היו נוהגים נזמים לשם ע\"ז, כמו שהעיד אוגוסטינוס על אנשי אפריקא שבימיו."
            ],
            "",
            "",
            [
                "אל בית אל: יש אל בבית אל, האל מתגלה בבית אל (רש\"י). ",
                "נגלו אליו האלהים: נגלו אליו כוחות בעל הכוחות כולם, כלו' האל עם ריבוי כוחותיו, כי נראה לו ה' והמלאכים העולים ויורדים לעשות רצונו, והנה השם הוא קודש, אבל הוא נאמר בבחינת ריבוי כוחותיו. ועיין אוהב גר."
            ],
            [
                "ותמת דברה: כבר הלכה מחרן לארץ כנען עם רבקה (למעלה כ\"ד נ\"ט), ונראה (כדעת רמב\"ן) שכבר חזרה לארצה ובנסוע יעקב הלכה עמו לראות את רבקה, וגם מפני שהיתה נפשה קשורה עם רחל ולאה וילדיהן. ואמנם התועלת בסיפור הזה ללמדנו מידה טובה לכבד גם המינקת המשתדלת בגידול היונק גם אחר שגדל, ובפרט זאת, שיצאה מארצה ומבית אביה ללכת עם רבקה; והנה הבכיה וקריאת שם המקום ע\"ש הבכי לאות הוא שכיבדו אותה גם בחייה ואהבוה מידה כנגד מידה. וכן מצאנו המיניקות חביבות אצל הקדמונים. ברש\"י צ\"ל ואלון בל' יווני אחר, כך הוא ברע\"ח, ובחומש שנ\"א עם ג' תרגומים ובכ\"י שבידי, וכן צ\"ל."
            ],
            "",
            [
                " יעקב: שהוא מענין עקב, וגם מלשון עקבה, והנה איננו שם כבוד."
            ],
            [
                "פרה ורבה: צווי לברכה, כמו פרו ורבו (למעלה א' כ\"ב) (ראב\"ע). ",
                "פרה: השורש הזה נאמר על הבנים לא על בני בנים, ויעקב לא הוליד עוד מכאן ואילך, ומכל מקום נולד לו בנימין שכבר היה בבטן אמו, וייתכן שתהיה הכוונה עליו, כדברי רש\"י. אבל יעקב עצמו בהיות רצונו לכבד את יוסף (בנו החביב) ולתת לו פי שניים, פירש הנבואה הזאת דרך דרש כאילו היה הוא עתיד להעמיד עוד שבטים אחרים, והם אפרים ומנשה, ולפיכך אמר (למטה מ\"ח ג' ד' ה') אל שדי נראה אלי בלוז, ויאמר אלי הנני מפרך, ועתה שני בניך וכו' לי הם."
            ],
            [
                " ולזרעך: כלומר לזרעך, עיין למעלה י\"ג ח'. ",
                "גוי וקהל גוים: כל שבט קרוי גוי להיותו שוכן בחבל נחלה המיוחד לו. ",
                "מחלציך: להיות ההולדה נמשכת מהוצאת הזרע, והזרע מתקבץ ונדחה לחוץ מן המקומות הקרובים לכלי ההולדה, והחלצים הם קרובים להם, אומרים שהבנים יוצאים מהחלצים; ואין כן מליצת יוצאי ירכו (למטה מ\"ו כ\"ו) כי שם ירך הוא כנוי לאבר המוליד, וכן באשה ונפלה ירכה (במדבר ה' כ\"ז) שאם לא כן היה ראוי לומר יוצאי ירכיו בל' רבים."
            ],
            [
                " ויעל מעליו אלהים במקום אשר דבר אתו: הכוונה במקום שדיבר עמו עכשו לא בחלום הסולם, והמראה הזאת היתה בהקיץ, ובהעלותו מעליו נתבררה לו אמיתת המראה, והתעורר להציב מצבה אתרת לכבוד האל אשר דיבר אתו בפעם הזאת מלבד המצבה אשר הציב בפעם הראשונה על חלום הסולם."
            ],
            "",
            [
                "ויקרא יעקב: בתחילה קרא אל בית אל למקום המזבח אשר בנה (פסוק ז'), ועכשו קרא בית אל לכל המקום אשר דיבר אתו שם עכשו, והוא עצמו מקום חלום הסולם, וחור וקרא לו בית אל על שם הדיבור של עכשו. והנה ידוע כי ירבעם העמיד עגל בבית אל, והנה יבושו המאחרים זמן כתיבת ספר התורה, שאם היה שנכתב אחרי ירבעם, אין ספק כי הכהן או הלוי או היהודי שכתב ס' התורה (כי מעשרת השבטים עובדי העגלים לא ייתכן. לומר שהיה מי שכתב ס' התורה) לא היה כותב סיפור זה המסייע חטאת ירבעם בהיותו מיחס קדושה למקום הנקרא בית אל."
            ],
            [
                "כברת הארץ: מידת קרקע בלתי ידועה, אבל ממה שכתוב בנעמן וילך מאתו כברת ארץ (מ\"ב ה' י\"ט) נראה ברור שהיא מידה קטנה, מיל וכיוצא בו, כי מן הסתם לא איחר גחזי לחשוב מחשבתו. ואין אנו יודעים אם הכ\"ף שורש או שימוש. ורמב\"ן אחר שבא לא\"י ראה שאין מן קבורת רחל עד בית לחם אפי' מיל, וכן נכון, אעפ\"י שאין ראייתו ראיה, כי מי יאמין שתהיה מצבת קבורת רחל עדיין במקומה? מה שכתוב ברש\"י \"והניר מצוי\" צ\"ל \"והבר\", כן הוא בב\"ר (פ\"ב ז') והמדרש דורש מילת כברת מלשון כברה וגם מלשון בר (דגן). ",
                "ותקש: שורשו קשה, והוא פיעל, על משקל ויצו ואח\"כ \"בהקשותה\" והוא הפעיל, ופועל הקשה הוא עומד כאן במקום תואר הפועל, כמו הקשית לשאול (מ\"ב ב' י'), היטבת לראות (ירמיה א' י\"ב), אף כאן הקשתה ללדת, כאמרם בהמה המקשה לילד (חולין פרק ד' משנה א), וחסרה מילת ללדת, ושיעורו ותקש ללדת בלדתה, כשילדה ילדה בקושי, ונ\"ל כי גם ותקש הוא מבנין הפעיל, והיה משפטו ותקש על משקל, ויגל, אלא שנתחלף משקל גבר במשקל גבר, לרוב הקורבה שביניהם, עיין פרולגומני עמוד 125."
            ],
            [
                "כי גם זה לך בן: ניחמה אותה שהולד חי וגם בן ולא בת, וכן אל תיראי כי בן ילדת (ש\"א ד' כ')."
            ],
            [
                "כי מתה: מאמר מוסגר. ",
                "בנימין: חביב כמו הימין, כמו תהי ידך על איש ימינך (תהלים פ' י\"ח) (רד\"ק)."
            ],
            "",
            "",
            [
                "מגדל עדר: מקום רחוק מבית להם כאלף אמה (היירונימוס)."
            ],
            [
                " והטמע ישראל: ולפיכך הוכיחו בשעת מותו פחו כמים, (רשב\"ם). ",
                "ויהיו בני יעקב שנים עשר: חוזר למעלה, כשנולד בנימין נשלמו הי\"ב שבטים (רש\"י ורשב\"ם). הטעמים המחברים וישמע ישראל עם ויהיו בני יעקב לפסוק אחד אין ספק שהם מוטעים, כי לפיהם תהיה מילת אביו מופסקת פחות ממילות בארץ ההיא, ואין ספק כי מילת אביו צריכה למפסיק יותר ממילת ההיא, כמו שהוא העניין בטעמים האחרים המסיימים הפסוק במילת ישראל; ונראה ברור כי בעלי הטעמים עשו אותו שני פסוקים, והאחרונים רצו לעשותם פסוק אחד, ולא ידעו להציב טעמיו כהוגן, ואם באת לתקנם בך תקנם: ויהי בשכן ישראל בארץ ההוא וילך ראובן וישכב את-בלהה פילגש אביו וישמע ישראל ויהיו וגו'."
            ],
            "",
            "",
            "",
            "",
            "",
            "",
            [
                " ויגוע: עיין למעלה כ\"ה ח'."
            ]
        ],
        [
            "",
            [
                " את ערה בת אילון החתי: היא הנזכרת למעלה (כ\"ו ל\"ד) בשם בשמת בת אילון החתי (ראב\"ע). אמנם יהודית בת בארי החתי לא נזכרה כאן כי לא נתקיים לה זרע ואחריה לקח את אהליבמה זאת (רשב\"ם). ",
                "אהליבמה בת ענה בת צבעון החוי: יש שתשבו להגיה: בן צבעון, וכן הגיהו השומרונים; והנכון כי צבעון מת והיו לו נשים הרבה, ואחת מהן נשארה בלא בנים, ובא ענה בנו ולקחה לו לאשה וייבמה והוליד ממנה בת, ויקרא שמה אהל יבמה, וקמה על שם אביו המת, ונקראת בת צבעון, אך היא באמת בת ענה (אאז\"ל, ועיין \"בכורי העתים\" תקפ\"ט עמוד 115, ועיין למטה פסוק כ\"ד). ויעקב חי פארדו מקשה כי הייבום הוא להקים שם לאיש שמת בלא בנים, לא לאשה שאין לה בנים, כי יכולה היא להינשא לכל מי שתרצה. ואני אומר שהיתה אצלם עגמת נפש אם תהיה אשת המת החוצה לאיש זר, והיה חביב להם שתינשא לאחד מבני המשפחה; ומליצת הכתוב לא תהיה אשת המת החוצה לאיש זר (דברים כ\"ה ה') סיוע לזה. ודעת הרמב\"ן עיין למטה פסוק כ'. ולדעת רבנו תם (בבא בתרא קט\"ו ע\"ב ד\"ה מלמד) ענה אשה היתה."
            ],
            [
                " ואת בשמת בת ישמעאל: למעלה (כ\"ח ט') נקראת מחלת, ונ\"ל כי שני השמות ענינם אחד, כי מחלת לשון מתוק בל' ארמית, תרגום של מתוק חלי (כגון: שופטים י\"ד י\"ח) וכן בשם בארמית ענין מתיקות. ברש\"י כ\"י שבידי כתוב: עונותיה (לא עונותיו)."
            ],
            "",
            "",
            [
                "וילך אל ארץ מפני יעקב אחיו: גם קודם שחזר יעקב מפדן ארם כבר היה עשו בארץ שעיר, אך נראה שלא קבע שם דירתו עם כל בני ביתו, אך הניח נשיו ובניו ומקצת מקנהו וקנינו אצל יצחק אביו בארץ כנעה והוא היה גר בארץ שעיר ורועה שם שאר מקנהו, כדרך הרועים שהיו הולכים ממקום למקום. ואולי היתה עמו בשעיר אהליבמה שהיתה בת ענה החורי מיושבי הארץ. ומה שכתוב אלה בני עשו אשר יולדו לו בארץ כנען ייתכן שהוא חוזר על רובם, ולא על בני אהליבמה. והנה קודם מיתת יצחק בא עשו אצל אביו והיה בקבורתו, ואז ראה כי אין הארץ רחבת ידים למקנהו ולמקנה יעקב, ולקח נשיו וקנינו וקבע דירתו בהר שעיר."
            ],
            "",
            "",
            "",
            "",
            "",
            [
                "ותמנע: תמנע בפתה היא אשה ובקמץ הוא איש, חוץ מאחד, ואחות לוטן תמנע (למטה כ\"ב) שהוא בקמץ מפני ההפסק."
            ],
            "",
            "",
            "",
            "",
            "",
            "",
            [
                " הוא אדום: בני עשו ואלופיהם הנזכרים הם הם האומה הנקראת אדום, (אח\"מ)."
            ],
            [
                "החורי: שהיו שוכנים במערות, וכתב היירונימוס לעובדיה ד': בכל האזור הדרומי של האדומים יש מקומות מגורים קטנים במערות. ",
                "לוטן ושובל וצבעון וענה ודישת ואצר ודישן: לדעת הרמב\"ן שבעתם אחים בני שעיר, ושני ענה היו, אחד אחי צבעון ואחד בנו, ושתי אהליבמה היו, אחת בת ענה בן צבעון, והיא נקראת בת צבעון, כי בני בנים נקראים בנים, ואחת הנזכרת בפסוק כ\"ה היא בת ענה אחי צבעון, ולכך באשת עשו אומר בת ענה בת צבעון להודיע שאיננה בת ענה אחי צבעון. וכבר כתבתי כי לדעתי כל האלופים האלה ענינם משפחה ושבט."
            ],
            "",
            "",
            "",
            [
                "ואיה: לדעת אא\"זל השמיט אהליבמה שהיתה נקראת בת צבעון ולא היתה אלא בת ענה ורמז עליה בוי\"ו, ואח\"כ פירש ואהליבמה (היא) בת ענה; ולדעת רשב\"ם כך היה שמו ואיה כמו: ושתי, ויזתא, ופסי, ולדעת אחרים הוי\"ו יתרה. את הימים: אמרו שענינו פרדים; והקשה בושארט כי פרדים שמם ולא ימים, ואני אומר כי ידוע כי שני מיני פרדים יש: אמו סוס ואביו חמור, או אמו חמור ואביו סוס; והנה רוב הפרדים שמשתמשים בהם לרכיבה אמם סוס ואביהם חמור, והם הנקראים פרדים בכל המקרא. ואמנם הימים ייתכן שהם אותם שאמם חמור ואביהם סוס, והנה ענה היה רועה חמורים, וקרה מקרה שאחת או יותר מחמוריו נזדווגו לסוס שמצאו בדרך וילדו ימים. והיירונימוס וראזנמילר פירטו חמין (מים חמים) ואנקלוס ואחריו אחרים מפרשים מלשון אימים כלו' ענקים שבאו עליו וגבר עליהם ועשה לו שם בגבורתו, אך לפי זה אשר הכה היל\"ל."
            ],
            [
                "ואהליבמה בת ענה: נראה כמיותר, אבל ענינו (לדעת אאז\"ל) כי גם אהליבמה אעפ\"י שנקראת בת צבעון היתה בת ענה."
            ],
            [
                " דישן: הוא דישון, פסוק כ\"א. עיין רמב\"ן או נתיבות השלום."
            ],
            "",
            "",
            [
                " לאלפיהם: חסר וי\"ו, ונ\"ל כי ראוי לקרוא לאלפיהם."
            ],
            "",
            [
                "ואלה המלכים וגו': הכוונה קודם זמנו של משה, ואעפ\"י שבימיו עדיין לא מלך מלך לבני ישראל, אין זה כלום, כי הוא כאומר כל המלכים האלה מלכו באדום ועדיין לא היה מלך לישראל. כן דעת מיכעליס ואחרים. וייתכן ג\"כ לפרש לפני מלוך מלך לבני ישראל קודם שיהיו ישראל לעם אחד בארץ וראויים להמליך עליהם מלך, ומיד אחרי משה היו יכולים להמליך עליהם מלך. ורשב\"ם וראב\"ע ואחרים פירשו כי משה עצמו נקרא מלך, ככתוב ויהי בישורון מלך (דברים ל\"ג ה') וזה עולה יפה לפי דעתי ששם מלך נגזר מן מוליך, ומשה היה מוליך ומנהל את ישראל, אע\"פ שפסוק ויהי בישורון מלך איננו לדעתי על משה. ויש שואלים והלא מיעקב ועשו עד משה לא היו אלא ד' דורות, ואיך מלכו בתוך כך שמונה מלכים אחרי מות עשו, ומי יודע כמה זמן אחרי מותו התחילו המלכים? לזאת אשיב ראשונה כי במקום אחר אבאר בלא פיקפוק כי א\"א שלא עברו יותר מד' דורות מיעקב עד משה, באופן כי בלא ספק ת' שנים שלמות ישבו אבותינו במצרים; והשנית כי המלכים האלה לא היו אב ובנו, אלא כולם בני משפחה אחרת, ומי יודע כמה מלחמות היו באדום וכמה מלכים מתו במלחמה ומלכו אחרים תחתיהם. והנה החכם מיכעליס הנ\"ל הביא ראיה ברורה שאין המלכים האלה עד ימי דוד, כי המלכים האלה הם ממשפחות שונות, ולא אחד מהם מלך בן מלך, א\"כ לא היתה המלוכה מורשה אצלם, אבל בימי דוד מצאנו שלא היה הדבר כן, כי הדד האדומי היה מזרע המלך (מ\"א י\"א י\"ד), א\"כ מלכות אדום לא היתה תכונתה בימי דוד כמו שהיתה בימי המלכים האלה הנזכרים בתורה, א\"כ לפני מלוך מלך לבני ישראל אין הכוונה בו עד ומל דוד או שאול, וא\"כ לא נכתבה הפרשה הזאת בימי מלכי ישראל ויהודה, כמו שהשבו קצת בעקבות היצחקי שהביא ראב\"ע."
            ],
            [
                " ושם עירו: עיר מולדתו. דנהבה: היירונימוס כתב שהיה בימיו כפר ששמו דנהבה שמונה מילין מהעיר ער (אשר בארץ מואב) לנחל ארנון. ",
                "בלע בן בעור: אין ספק שהוא קודם בזמן הרבה לבלעם בן בעור, וא\"א שיהיה הוא, מלבד כי בלעם נקרא קוסם ולא מלך, ושם עירו פתור ולא דנהבה."
            ],
            [
                "בצרה: עיר באדום, עיין ישעיה ל\"ד ו', וס\"ג א'; ועמוס א' י\"ב (הרמב\"ן) ולדעת חז\"ל (בראשית רבא פ' פ\"ג ב') ורש\"י היא בצרה אשר כמואב, ירמיה מ\"ח כ\"ד."
            ],
            [
                "מארץ התימני: שם היחס הנאמר על האומה כמו הכנעני והפריזי, ואולי כן נקראו צאצאי תימן בן אליפז, או יושבי ארץ תימן (דרום), ומצאנו שם תימן לאחת ממדינות אדום בירמיה מ\"ט ז' וכ ', ביחזקאל כ\"ה י\" ג, ובעובדיה ט'."
            ],
            [
                "המטה את מרין וגו': מלחמה ידועה בימים ההם, והדד עשה לו שם בגבורתו."
            ],
            "",
            "",
            "",
            [
                "הדד: ובדברי הימים א' א' נ' הדד בדל\"ת, וכן בס' הכותים, ונראה שהגיהו או טעו לכתוב בדל\"ת מפני הדד הנזכר למעלה פסוק ל\"ה, ומפני הדד הנזכר במלכים א' י\"א י\" ד, שהיה באדום מזרע המלוכה, גם טעו בבן הדד שהיה מלך בארם (מ\"א ט\"ו י\"ח). ",
                "ושם אשתו מהיטבאל: הדר זה היה מלך בימי משה ואשתו גם היא היתה בימי משה, ואולי היתה אשה מפורסמת בעבור מעלותיה או בעבור ייחוסה והאחרון קרוב יותר, מפני שהאריך בייחוסה. ",
                "בת מטרד בת מי זהב: אולי מטרד שם אשה והיא היתה בת מי זהב, או כי מהיטבאל ע\"י שהיתה בת מטרד היתה מזרע מי זהב, שהיה מפורסם בימים ההם, אך לומר שהיה מטרד שם אביה ומי זהב שם אמה, או להפך כמו שכתב ראב\"ע, נ\"ל שאיננו ע\"ד לה\"ק, כי אז היל\"ל ושם אביה מטרד ושם אמה מי זהב. והנה כל שמות המלכים הקודמים הם באתנח, וזה לבדו בסגולתא, והיה ראוי שיהיה גם הוא באתנח, ומילת פעו בזקף, אבל מפני שנשתנה המלך הזה שהוסיף בו הכתוב שם אשתו ושם ייחוסה, רצו להפריד התוספת מן העיקר, ונתנו את האתנח במקום שהיה שם סוף הפסוק אלמלא התוספת, ושם המלך שהיה בשאר פסוקים באתנח, לא לא הורידוהו שתי מדרגות, מאתנח לזקף, אך נתנו עליו הוד מלכות על ידי הסגולתא שהוא המפסיק הגדול אחר האתנח."
            ],
            [
                "ואלה שיות אלופי עשו וגו': דעת מיכעליס, כי האלופים האלה אינם אלא תולדות יעוש ויעלם וקרח בני אהליבמה שלא נזכרו להם תולדות למעלה, כי לא היו רבים באוכלוסים, וברוב הימים נתרבו עד כי בימי הדר התפרדו לאלופים. וזה רחוק, כי כאן נזכר אלוף אהליבמה שנראה שכולל כל צאצאי האשה ההיא, ועוד נזכרו כאן אלוף קנז אלוף תימן, ואלה נראה שאינם אלא בני אליפז. ואני אומר כי אלה הנזכרים כאן הם שמות המשפחות שלא היו תחת עול מלך אדום, אלא מרדו בו ועשו עצמן רפובליקה; והנה בימי משה היה מלך באדום על קצת האומה, וקצת מן האומה לא היו תחת המלך כי אם תחת יד נשיאיהם, וזה עלה בדעתי אחרי ראותי דברי רשב\"ם בדברים ב' ד': אתם עוברים בגבול אחיכם בני עשו היושבים בשעיר: \"לא אלה הם אותם אדום שיצאו בחרב לקראת ישראל (במדבר כ' כ') שהרי באלה כתוב כאשר עשו לי בני עשו היושבים בשעיר, אבל אדום לא מכרו כלום דכתיב בהם ויט ישראל מעליו\", ונראין דבריו מוכרחים לבאר סתירת הכתובים, כי מלך אדום יצא לקראתם בעם כבד וביד חזקה, ובבני עשו אמר וייראו מכם, ואמר כאשר עשו לי בני עשו (דברים ב' כ\"ט) שנתנו להם אוכל בכסף, ובהפך במלך אדום כתוב ויט ישראל מעליו (במדבר כ' כ\"א); והנה האלופים הנזכרים כאן שמותם שונים מאותם הנזכרים למעלה (ט\"ו) ורק שנים, תימן וקנז, הם שוים בשני המקומות, ונראה כי המשפחות המורדות במלך אדום היו רובם משמחות חדשות שמתחילה לא היו מרובות באוכלוסין ולא היו נקראות אלופים, ונספחו אליהן בקשר גם שתיים מן המשפחות העתיקות תימן וקנז. ומה שלא נזכר כאן עמלק, אעפ\"י שגם הוא מבני עשו ולא היה משועבד למלך אדום; נראה שהוא מפני שלא היה באגודת אלופי עשו, אבל היה לעם בפני עצמו, ונראה שגם בימי משה היה לעמלק מלך מיוחד הנקרא אגג, שכן בלעם אמר (במדבר כ\"ד ז'): וירם מאגג מלכו."
            ],
            "",
            [
                ""
            ],
            [
                "הוא עשו אבי אדום: זה סיפור מה ששייך לעשו אבי אדום ותולדותיו, וכיוצא בזה הוא אהרן ומשה (שמות ו' כ\"ו) ועיין למטה ל\"ז ב'. ",
                "אלה אלופי: המתרגמים והמפרשים כולם פירשו שרים ומושלים, וכן תירגמתי ופירשתי גם אני עד היום הזה, ועתה בתשרי תרי\"ט, בהיותי עוסק בהגהת תרגומי לשלוח אותו אל המדפיס המוציאו לאור בעיר מולדתי, ראיתי כי יותר נכון ויותר קרוב אל הדעת הוא שלא תהיה הכוונה במילת אלוף על השר והמושל אלא על המשפחה והשבט. כי הנה אחר שהזכיר בישראל (למעלה ל\"ה כ\"ב) ויהיו בני יעקב שנים עשר בני לאה וגו' בני בלהה וג ' ובני זלפה וגו', ואלה השנים עשר היו אח\"כ למשפחות גדולות שנקראו בשם מטות ושבטים, יזכיר גם באדום שמות נשי עשו ושמות בני כל אחת ואחת; אבל מפני שקצת מבני עשו נפרדו לכמה משפחות ושבטים, יזכיר ג\"כ (פסוק ט\"ו עד י\"ח) שמות אלופי בני עשו, כלו' שמות המשפחות שהיו באדום כמו השבטים בישראל: אלא שבאדום נקראו בשם אלוף, והמלה נגזרת מן אלף (כדעת אחדים, אלא שלדעתם האלוף הוא שר האלף ונשיא המשפחה), ובלשון הקודש מצאנו (שופטים ו' ט\"ו) הנה אלפי הדל במנשה, והכוונה משפחתי ובית אבי. והנה מליצת אלופי בני עשו ענינה כמליצת מטות בני ישראל (במדבר ל\"ו ט'), וכמו שמטה יוסף נחלק למטה אפרים ומטה מנשה, ככה זרע אליפז נחלק לשבעה אלופים, ומשפחת רעואל נפרדה לארבעה אלופים, ורק שלושת בני אהליבמה נשארו שמותם על צאצאיהם אלוף י עוש, אלוף יעלם, אלוף קרח, כמו שנשארו שמות בני יעקב על מטותם, וחתם ואמר (פסוק י\"ט) אלה בני עשו ואלה אלופיהם הוא אדום, כלו' אלה הם תולדות עשו, ואלה הם שמות השבטים והאלופים שעמדו מהם, קצתם נקראו על שם בני עשו עצמם, כי צאצאי כל אחד מהם נשארו דבקים ואגודים יחדיו, וקצתם נקראו על שם בני בניו, כי נפלגו למשפחות שונות, וקיבוץ כל המשפחות האלה הוא הנקרא אדום, כלו' אומת אדום כוללת כל השבטים האלה. ואח\"כ הזכיר שמות בני שעיר החורי ובני בניו והודיע כי הבנים לבדם נקראו אלופים, ולא בני הבנים, גם נ\"ל כי כמו שבלה\"ק קראו אלף לחלק מן השבט, כן גם בלשון בני שעיר היה האלוף נחלק לאלפים, וזה טעם (פסוק ל') אלה אלופי החורי לאלפיהם, חסר וי\"ו, והכוונה לומר לאלפיהם, והנה משפחות אדום ואלופיו (בזמן מן הזמנים) הסכימו כולם או רובם להעמיד עליהם מלך, ומשה הזכיר שמות המלכים ההם עד אותו שהיה בימיו, ואח\"כ חוזר ומזכיר (פסוק מ') שמות אלופי עשו, ואינם הנזכרים למעלה, שהיו כלולים במלכות אדום, אבל הם שמות משפחות חדשות (חוץ מקנז ותימן), שנפרדו מממלכת אדום, ונקראו אלופי אדום. ובימי משה היו אלופי אדום (שמות ט\"ו ט\"ו) והם אלה, והיה ג\"כ מלך אדום, ובעל דברי הימים טעה והשב כי האלופים האלה קמו אחרי המלכים (וימת הדד, ויהיו אלופי אדום, שם א' א' נ\"א). וכאן ראוי להתבונן במליצת למקומותם בשמותם (פסוק מ') שהיא מליצה קשה מאד (ואלה שמות בשמותם), ולא ראיתי מי שהתעורר על זה אלא בעל בוצר עוללות הי\"ו, והוא פירש שהיו מושלים בשם עצמם ולא בשם מלך אדום; אך נ\"ל שאיננו מדרך לשון הקודש לומר על ההוראה הזאת \"מושלים בשמותם \", מלבד כי כאן לא נזכר לשון ממשלה, ופירושו מיוסד על דעת האומרים כי אלוף ענינו משל, ואין כן דעתי. ולדעתי למקומותם בשמותם הכוונה בו שהמקומות נקראו על שם האלופים, כמו שמצאנו (פסוק ל\"ד) מארץ התימני, על שם אלוף תימן, וכיוצא בזה בישראל אומרים ארץ יהודה, ארץ אפרים, הארצות על שם השבטים. ומילת למשפחותם ענינה (כמו בשאר מקומות) שהאלופים נחלקו למשפחות שונות, וכמה משפחות קטנות היו נכללות במשפחה גדולה הנקראת אלוף, והנה מילת אלוף בלשון שעיר החורי (ומן החורי קיבלו אותה בני עשו) היא נגזרת מן אלף, וענינה משפחה ושבט, אבל בלה\"ק היא שם התואר נגזר מן הפועל אלף וענינו מכיר, מיודע ואוהב ואמרו אלופי ומידעי (תהלים נ\"ה י\"ד) כמו שאמרו ולנעמי מודע לאישה (רות ב' א'), איש מאת מכרו (מלכים ב' י\"ב, ו' וח '). וכן אל תאמינו ברע אל תבטחו באלוף (מיכה ז' ה') ענינו אוהב ומכיר, וכן העוזבת אלוף נעוריה (משלי ב' ט\"ז), וכן ונרגן מפריד אלוף (שם ט\"ז כ\"ח), וכן ושונה בדבר מפריד אלוף (שם י\"ז ט'), ואח\"כ אמרו כבש אלוף (ירמיה י\"א י\"ט), והוא (כדעת בושארט) תואר לכבש בייתי היודע קונהו ואוהב אותו ומלומד ללחוך בגדו, וכן הוא בלשון ערבית. אבל אלופי יהודה שבזכריה י\"ב ה', ו' אין לברר פירושם, כי המקראות ההם סתומים מלבד שהם כתובים בלא וי\"ו; וכן והיה כאלוף ביהודה (שם ט' ז') הוא סתום וחתום, וגם הוא חסר וי\"ו. לא נשאר רק פסוק א' בירמיה י\"ג כ\"א ואת למדת אותם עליך אלופים לראש, שנראה כמסייע למה שחשבו עד היום במילת אלוף, וגם אני לא היה עולה בדעתי לפרש מה שפירשתי כאן בענין אלופי אדום, לולא שכבר זה כ\"ו שנים בפירושי לירמיה נטיתי בפירוש הכתוב ההוא מפירוש המפרשים. עיין מה שכתבתי בירמיה י\"ג כ' וכ\"א. אחרי כתבי כל זה מצאתי כי רש\"י ז\"ל כתב כאן: אלה אלופי בני עשו ראשי משפחות. נראה שהיתה דעתו כדעתי, אלא שלא הוסיף לבאר כי המשפחות אח\"כ נקראו על שם אבותם, כמו שמטות ישראל נקראו על שם ראובן ושמעון ושאר בני יעקב. אבל הרא\"ם לא רצה להבין דברי רש\"י כמשמעתם, כי ראה שהם מתנגדים לדברי רז\"ל (סנהדרין צ\"ט ע\"ב) שאמרו כל אלוף מלכותא בלא תגא, ופירש ראשי משפחות, שרים ונשיאים כל אחת על משפחה אחת, ונ\"ל שאם היתה כוונת רש\"י לפרש כן, היה מביא סיוע מן התרגום ומן התלמוד, אבל אם היתה כוונתו כפירושי, ונגד התרגום והתלמוד, בחכמה קיצר לשונו, וגילה דעתו ברמז קל. ולמטה פסוק מ' פירש וכתב: והראשונים הנזכרים למעלה הם שמות תולדותם. אח\"כ מצאתי כי גם מיכעליס אמר כי האלופים הם המשפחות. ובענין מליצת ואלה שמות... בשמותם, מצאתי כי עוד במקום אחד היא כתובה בתורה (ולא בשום מקום אחר בתנ\"ך), והוא בבני ישמעאל (כ\"ה י\"ג) ואלה שמות בני ישמעאל בשמותם לתולדותם, וכאן פירשו רש\"י ואחרים שהשמות מסודרים כסדר שבולדו הבנים, ויהיה דיקדוק המילות כאילו כתוב ואלה שמות בני ישמעאל בהזכרת שמותם על סדר תולדותם; אלא שלפי זה יותר היה ראוי שיאמר כתולדותם בכ\"ף, כמו (שמות כ\"ח י') ששה משמותם על האבן האחת... כתולדותם, והנכון שהכוונה לומר שהשמות האלה הם השמות שנשארו לתולדותם, שהמשפחות שיצאו מהם נקראו על שם אבותם משפחת נביות, משפחת קדר, משפחת דומה וזולתן (ט' מרחשון תרי\"ט)."
            ]
        ],
        [
            [
                " וישב יעקב: כנגד מה שאמר כי עשו הלך לו אל ארץ אחרת, אמר עתה כי יעקב נשאר בארץ מגורי אביו."
            ],
            [
                " אלה תולדות יעקב: הנכון כדעת רשב\"ם כי תולדות ענינו הבנים ובני הבנים, אמנם כדרך שמליצת הוא עשו (למעלה ל\"ו מ\"ג) כולל כל מה ששייך לו ומה שאירע לו, כן אלה תולדות יעקב כולל כל מה שאירע לבני יעקב; ואין ספק שאם יאמר אדם כי כוונת כל הסיפור הזה להודיע הבנים אשר נולדו ליהודה וליוסף, אינו אלא טועה, ועיין למעלה כ\"ה י\"ט. ומילות \"ואלה של תולדות יעקב\" אינן ברש\"י כ\"י שלי. ",
                "יוסף בן שבע עשרה שנה: אחת עשרה שנים עברו משעה שחזר יעקב לארץ כנען עד שנמכר יוסף, ובמשך השנים ההן ירד יהודה מאת אחיו והוליד ער ואונן, והכתוב לא רצה להתחיל בסיפור ההוא שהיה ענין פרטי ליהודה, והתחיל בסיפור יוסף שהוא מאורע הנוגע לכל המשפחה. עיין למטה ל\"ח א'. ",
                "והוא נער: משרת, כמו ומשרתו יהושע בן נון נער (שמות ל\"ג י\"א), ויאמר לנערו רוץ מצא נא את החצים (ש\"א כ' ל\"ו) והנה ציבא נער מפיבושת (שם ב' ט\"ז א'). ",
                "את בני בלהה וגו': היה משרת עמם, לא אותם, כדעת ראב\"ע. ",
                "ויבא יוסף את דבתם: נ\"ל כדברי רש\"י לא של בני המשפחות שהיה משרת עמהם, אלא של בני לאה שהיו מחזיקים בו כמשרת, וכינוי דבתם חוזר לאחיו הנזכרים בראש הפסוק, ולפיכך האתנח תחת אביו כי מילות והוא נער את בני בלהה ואת בני זלפה נשי אביו הן כעין מאמר מוסגר. ",
                "דבה: כמו שמועה, ובארמי טבא, ומשרשו דובב שפתי ישנים (שיר השירים ז' י'), ואחרים מפרשים דובב מן וב בערבית זחל ומזה דבה צרות עין זוחלת בנסתר. התביר שבמילת יוסף ראוי היה להינתן תחת דבתם, ו\"רעה\" דבק עם ויבא, שאם לא כן היה לו לומר דבתם הרעה."
            ],
            [
                "כי בן זקונים הוא לו: אעפ\"י שבנימין נולד אחריו, כבר היה יוסף חביב לו ביותר כשנולד בנימין (רשב\"ם) כי נולד לזקוניו, ואחר שנולד יוסף לא נולדו עוד בנים ליעקב במשך שש שנים, ובמשך הזמן ההוא היה יוסף בן זקונים, ונתחזקה אהבתו בלב אביו, ולא רפתה אפילו בהוולד לו בנימין. ואמנם דברי רמב\"ן (שמנהג הזקנים לקחת אחד מבניהם הקטנים להיות עמהם לשרתם תמיד) אין להם ענין לכאן, כי הנה ראינו יוסף רועה את אחיו בצאן, א\"כ לא היה תמיד אצל אביו. ",
                "כתנת פסים: שהיתה מגעת עד פס ידו (בראשית רבא פ\"ד ה') ועד פס רגלו, וכן תירגם עקילס, ואורך הבגדים הוא סימן שיחרור וגדולה, שאינו צריך לעשות מלאכה. ומילת פס יד ורגל לדעת גזניוס הוא מענין קצה וסוף, כמו כי פסו אמונים (תהלים י\"ב בי) ולדעת תלמידי דח\"ו משורש פשה ופסיון, להיותה מקום מתיחת היד והרגל."
            ],
            [
                " ולא יכלו דברו לשלום: המפרשים פירשו לא יכלו לדבר עמו לשלום, אך לא מצאנו בשום מקום דברו במקום דבר עמו; ול\"נ ולא יכלו שאת דברו לשלום, כשהיה מדבר עמהם אפילו דברי שלום, לא היו יכולים שאתו. מצאנו לשון שאת נשמט אחר לא יכול, כמו גבה עינים ורחב לבב אותו לא אוכל (תהלים ק\"א ה'), לא אוכל און ועצרה (ישעיה א' י\"ג), עיין שם פירושי."
            ],
            [
                "ויחלום יוסף חלום וגו': היה נ\"ל שאין זה חלום האלומות אלא חלום אחר אשר לא נכתב, וזה טעם ויוסיפו עוד שנא אותו שנכתב שתי פעמים, וזה טעם חלומותיו האמור למטה (פסוק ח') בלשון רבים, אעפ\"י שעדיין לא נכתב אלא חלום אחד; ואחר זמן מצאתי כי גם רד\"ק (למטה פסוק ח') כתב: אולי חלם ג\"כ פעם אחרת קודם זה החלום וכו '; אך גם הוא לא אמר שהחלום האמור כאן איננו האמור בפסוק שאחר זה; ותלמידי שבתי אנקונא אומר שאין ספק כי הפסוק הזה ושלאחריו על חלום אחד נאמרו, ומה שכתוב למטה על חלומותיו ועל דבריו הכוונה על שם העתיד, כלו' על החלום ועל השני הנכתב אח\"כ."
            ],
            "",
            [
                " והנה תסבינה אלמותיכם וגו': פועל סבב בבנין הקל אינו אלא פועל יוצא, ושיעור הכתוב תסבינה את אלומתי ותשתחוינה לה."
            ],
            [
                "המלוך וגו': היה נראה להם שזהו פתרון החלום, וגם האמינו שאפשר שיתאמת הדבר באיזה צד, כי בהיות אביו אוהב אותו מכל בניו אולי ישימהו נגיד עליהם (וקרובים לזה דברי דון יצחק); אמנם מפני קנאתם אמרו דרך תימה, הייתכן שיהיה זה?"
            ],
            [
                "ויספר אותו לאחיו: והם לא אמרו לו דבר, אלא הוסיפו לשנוא אותו."
            ],
            [
                " ויספר אל אביו ואל אחיו: לאחר שסיפר אותו לאחיו חזר וסיפרו לאביו בפניהם (רש\"י), כי הבין שהחלום רומז גם לאביו ( רמב\"ן ודון יצחק). ",
                "ויגער בו אביו: הבין יעקב שיוסף הבין פתרון החלום וכעס עליו על גאותו, שמלאו לבו להגיד חלום כזה; אמנם הבין ג\"כ שאם היה גוער בו על שסיפר אותו היה זה מחזק האמונה בחלום ההוא והיה יוסף מוסיף להתגאות ואחיו היו מוסיפים לשנוא אותו, ולפיכך אמר לו מה החלום הזה וגו', כלו' הלא חלום שוא ושקר הוא זה."
            ],
            [
                "שמר את הדבר: המתין (פרחון), וכמוהו ועין נואף שמרה נשף (איוב כ\"ד ט\"ו)."
            ],
            "",
            "",
            [
                "רועים בשכם: בשדה אשר בסביבות שכם, כמו שכתוב ובניו היו את מקנהו בשדה (למעלה ל\"ד ה'). ",
                "לכה ואשלחך אליהם: אולי נתן לו מתנות להביא להם, כדרך שעשה ישי שנתן לדוד מיני מאכל להביא לאחיו (ש\"א י\"ז י\"ז) מה טעם לכה ואשלחך, בוא וקח מה שאתן לך."
            ],
            [
                "והנה תועה בשדה: שורש תעה נאמר על מי שהולך אנה ואנה וזה לפעמים להיות המקומות ההם בלתי ידועים לו והוא משוטט כשה אובד, ולפעמים הוא מכיר המקומות, אך איננו יודע איזה מהם הוא הראוי לו ובאיזה מהם ימצא מבוקשו, וכאן מכיר היה יוסף את השדה שהיו אחיו רגילים לרעות בו, והיה המקום רחב ידים והיה משוטט בו ומבקש אותם, והאיש שמצאו היה מכיר אותו ויודע שלא היה תועה ואובד ממש, אלא שהיה מבקש דבר מה ואמר לו: מה תבקש (י\"ב תמוז תרכ\"ב)."
            ],
            "",
            "",
            [
                "ויתנכלו אותו: אין מושא ישיר אחר בנין התפעל, לפיכך אין מילת אותו מורה כאן על הפעול, אלא דרך מילת \"את\" ו\"עם\" לשמש אצל הפעלים המורים מריבה ומלחמה, כמו ריבה ה' את יריבי לחם את לוחמי (תהלים ל\"ה א') וילחם עם ישראל (שמות י\"ז ח') הרוב רב עם ישראל (שופטים י\"א כ\"ה כל זה בכוח דברי רש\"י)."
            ],
            [
                "הלזה: כל \"הלזה\" כשרואים אותו מרחוק, וכן מי האיש הלזה (למעלה כ\"ד ס\"ה) (רשב\"ם), ונ\"ל שנפלה טעות סופר בטעמים, וראוי להטעים בעל החלומות בדרגא תביר, ונ\"ל ג\"כ כי הלזה שהוא מורכב מן הלאה זה, איננו חוזר כאן אל האדם, כי אם אל המקום, הנה הלזה (שם באותו מקום) בעל החלומות שהוא בא, ולפי זה הלזה דבק עם הנה, לא עם בעל החלומות, ולפי זה היה ראוי להיות בטעם פחות מן התביר, והוא גרש, הנה בעל החלומות הלזה בא: כלו' הנה באותו מקום געל החלומות, שהוא בא, וכן הנה השונמית הלז (מלכים ב' ד' כ\"ה), הנה השונמית שם באותו מקום."
            ],
            "",
            [
                "ויצילהו מידם: מליצה היא, והכוונה התחכם להצילו שלא יהרגוהו כשיבוא לידם, כי אמנם לא היה עדיין בידם, אבל היה מרחוק. ",
                "לא נכנו נפש: מכת נפש זו היא מיתה (רש\"י). ואמנם מה שנתעורר ראובן לבדו להציל את יוסף, לא שהיה רחמני יותר משאר אחיו, כי כשראה שהילד איננו לא דאג אלא לעצמו באמרו ואני אנה אני בא (פסוק ל') ואולי (כדעת אח\"מ) ראובן לא היה שונא כל כך את יוסף, כי הוא הבכור, והיה סבור שגם אם ירצה אביו לרומם את יוסף, לא ינשאהו למעלה מבנו הבכור; או שהיה ראובן ירא שמא יעקב יתלה הסרחון בו לבדו, כי יאמר, הנה ראובן להיותו הבן הבכור לשנואה ובראותו שאני מחבב את יוסף, דאג שמא אבכר את בן האהובה על פני בן השנואה, על כן הרג אותו (הנ\"ל); או (כדעת דון יצחק) מאשר חטא לאביו בחללו יצועי אביו, חשב שבזה יתקן את אשר עיות. ועל כל פנים היה ירא להוסיף על חטאתו פשע, אם היה מניח לאחיו שיוציאו מחשבתם הרעה אל הפועל (יהודה אריה אוסימו)."
            ],
            [
                "השליכו אותו אל הבור הזה: אחר שראה שלא הועילו דבריו הראשונים שאמר להם: לא נכנו נפש, כי קמו עליו ולא אבו לשמוע לו, כמו שנראה ברור מדברי ראובן למטה מ\"ב כ\"ב: הלא אמרתי אליכם לאמר אל תחטאו בילד ולא שמעתם, אז התחכם לומר להם השליכו אותו אל הבור והיה בדעתו לשוב לקחתו ולהשיבו אל אביו (רמב\"ן)."
            ],
            "",
            "",
            [
                "ארחת: חברת בני אדם עוברי אורה, שיירה. ",
                "נכאת: המתרגם האלכסנדרי תירגם מיני בשמים וכן היירונימוס, אנקלוס: שעוה, ויש שפירש כי המילה משורש נכת שענינו נשך, והוא (כמו נכית בערבית) כל מה שנותנים בפה לנשוך, לטהר השיניים ולהטיב ריח הפה. ",
                "לוט: תירגם אנקלוס לטוס."
            ],
            [
                "מה בצע וגו': מה תועלת לנו ומה הנאה יש לנו אם נהרוג אותו? הנה על כרחנו צריכים אנו להסתיר הריגתו, ולא נוכל להתפאר במה שעשינו, פן נביא עלינו קללת אבינו, והנה אין לנו הנאת הנקמה, כשלא נוכל להתפאר בה ולפרסמה (וקרובים לזה דברי דון יצחק); וטעם כי נהרוג את אחינה כי אם היו מניחים אותו בבור היה מת ברעב, והוא כאילו יהרגוהו, ויהודה דיבר בחכמה, פתח בבחינת הנאת עצמם, וסיים בבחינת החמלה והחנינה."
            ],
            [
                " וידנו אל תהי בו: כי אחר שהשלכנוהו אל הבור, אם ימות שם ידנו המיתה אותו. ",
                "וישמעו אחיו: וראובן שתק, עיין בפסוק שאחר זה."
            ],
            [
                "וימשכו ויעלו את יוסף מן הבור וימכרו את יוסף לישמעאלים: רוב העולם מאמינים כי אתי יוסף מכרו אותו, ורשב\"ם כתב כי לא כן היה הדבר ואחריו החזיק החזקוני, וידידי ובן דודי מהר\"ר שמואל חיים בן דוד לא-לי זצ\"ל העמיק החקירה בענין הסיפור הזה וכיון לדעת רשב\"ם, וכתב אלי דעתו באיגרת (כ\"ת כסלו תקפ\"ט), ואלה דבריו בפירוש הענין הזה: כאשר ראו אחי יוסף אותו מרחוק התנכלו להמיתו, ויאמרו וגו' לכו ונהרגהו וגו' וישמע ראובן ויצילהו מידם, ויעץ אותם להשליך אותו הבורה (למען הציל אותו מידם), וגעשתה עצתו וישליכוהו הבורה, ואח\"כ וישבו לאכל לחם וירחקו מן הבור שלא לשמוע זעקת יוסף בהתחננו אליהם, כעדות הכתוב (למטה מ\"ב כ\"א): אשר ראינו צרת נפשו בהתחננו אלינו ולא שמענו. עודם אוכלים וישאו עיניהם ויראו ארחת ישמעאלים, ויאמר יהודה לכו ונמכרנו וגו', וישמעו אחיו, כלו' הסכימו כולם, כי אחרי כלותם לאכול ישובו אל הבור ויעלו משם את יוסף ויביאוהו אל הישמעאלים למברו להם (כי לא נמצא רמז בכתובים שהישמעאלים יהיו צריכים על פי דרכם להגיע עד אצל בני יעקב). ויהי עד כה ועד כה, עודם מדברים ביניהם, רחוק מהבור, והנה, בלי ידיעת אחד מהם, ויעברו אנשים מדינים סוחרים (במקרה אשר הקרה ה') אצל הבור, וימשכו המדינים ויעלו את יוסף מן הבור ויביאוהו אל הישמעאלים וימכרוהו להם בעשרים כסף ויביאו את יוסף מצרימה, והנה אחרי אכלם וימהר ראובן לבדו וייפרד מאחיו בלא ראותם וישב בזריזות אל הבור להעלות את יוסף ולהשיבו אל אביו סרם יגיעו אתיו להעלותו ולמכרו, אבל... כהמס דונג מפני אש כן נמס לב ראובן ויהי למים בהביטו אל תוך הבור ואין עוד יוסף שם, ויקרע את בגדיו, כי חשב בדעתו באין ספק כי דוב או אריה טורף בדי גורותיו ומחנק ללבאותיו טרפהו, וישאהו חי כמו שהוא ראשו על כרעיו ועל קרבו אל אחד החורים או לאחד המעונות למלאת טרף חוריו ומעונותיו טרפה, ולכן לא נמצא שם דם או עצמות, וישב ראובן ביגון ובבהלה אל אחיו ויצעק ויאמר: הה! כי הילד איננו עוד כי נטרף, ועצתי כעצתכם נבערה, ואני אנה אני בא, כי אני אשם יותר מכולכם, כי בעצתי השלכתם אותו הבורה, וכאילו אני הסיבותי מיתתו; ויאמינו כן כל אחיו ויתמהו על הדבר הזה, כאילו האלהים אינה לידם שימות אחיהם, אך לא הצר להם, כי שמחו בידיעת מיתת שנואם, בלי פגיעת ידם בו, ולכן לא ענו דבר, ויוועצו אחרי כן מה לעשות למען הציל גם את ראובן מתלונות אביהם, ולכן טבלו את כתונת יוסף בדם וישלחוה לאביהם למען יאמין כי יוסף נטרף טרם הגיעו אליהם. והנה כאשר באו בני יעקב אל אביהם וראו איך התאבל יעקב עד מאד על בנו, התחרטו מיד על אשר עשו. ואולם, ומה לעשות? אם יוסף כבר נטרף ויהי למאכל חיות השדה, לא נשאר להם אלא לנחמו בדברים, וכן עשו והנה על פי הדברים האלה יתבאר כי בני יעקב שבטי יה אשר בחר לסגולתו אינם רשעים מתכונת נפשם הרעה, ואינם מאותם שנאמר עליהם ויטרוף לעד אפו ועברתו שמרה נצח [עמוס א' י\"א] ואף אם ברגע קטון חטאו מסיבת הקנאה והשנאה, כי הלא דרך אנוש למעול, אינם עומדים ח\"ו במרדם, וקל מהרה יכירו חטאם וינחמו על כל אשר עשו, ויטרחו בכל יכלתם להינקות ממנו, וזה נראה ממה שכתוב ויקומו כל בניו וכל בנותיו לנחמו, כי שבו כולם הביתה איש לא נעדר לעשות ככל מאמצי כוחם לנחם את אביהם. ומה שלא הלכו לבקש את יוסף, כי כולם האמינו באמונה שלמה ובלי שום צד ספק שנטרף, ואין עוד תקוה להחזירו בחיים. ומה ששתק ראובן כאשר שמע את עצת יהודה למכור את יוסף, היה בכוונה להסתיר מאחיו מחשבתו הטובה אשר חשב על יוסף, למען לא יתנו אחיו עיניהם עליו לראות מה הוא עושה בלכתו לבדו אל הבור, ובפרט אחרי שמעו עצת יהודה, וידע או דימה לפתות שאחיו לא יתנגדו ליהודה הגביר באחיו ואחרי דבריו לא ישנו וידמו למו עצתו, ואילו יגלה דעתו להם, לא יניחוהו בלי ספק ללכת לבדו אל הבור כאשר חשב מיראתם, פן ימנעם מלעשות באחיהם כרצונם. ויובן ג\"כ איך היה שלא השיבו דבר לראובן כשאמר אליהם: הילד איננו, והיה להם לומר לו: אנחנו מכרנוהו, כי אמנם לא השיבוהו דבר באשר לא מכרוהו ולא ידעו מה היה לו יותר ממה שידע ראובן. ויובן ג\"כ למה אמר יוסף (למטה מ\"א ט\"ו) כי גנב גנבתי, כי היתה כוונתו על המדינים אשר באמת גנבוהו והרחיקוהו מארץ העברים, כי לא חשד את אחיו שיהיו הם המוכרים אותו מתחילה למדינים. ומה שכתוב אחר זה: והמדינים מכרו אותו אל מצרים, לדעתו הם הם הישמעאלים הנזכרים למעלה, כי לדעתו ישמעאלים הוא שם כולל לכל בני אברהם זולתי יצחק, ואפשר שהיו מבני מדן בן אברהם (למעלה כ\"ה ב') ואולם המדינים המוכרים את יוסף לישמעאלים אף שגם הם מבני אברהם, הם בוודאי אנשים אחרים אשר לא היו באורחת הישמעאלים, וא\"א שיהיו אהד המוכרים והקונים, ולכן נקראו בשם לווי פרטי סוחרים. ועוד ראיה כי הישמעאלים והמדינים אחד הם, כי פה אמר הכתוב והמדינים מכרו אותו אל מצרים לפוטיפר, ואחר זה אמר ויקנהו פוטיפר וכו ' מיד הישמעאלים. ואחרי הדברים והאמת האלה לא יקשה לפרש פסוק אחד הנשנה פעמיים שנראה כסותר כל הבנין הזה, והוא מאמר יוסף לאחיו בהוודעו להם (למטה מ\"ה ד') אני יוסף אחיכם אשר מכרתם אותי מצרימה ועתה אל תעצבו וגו' כי מכרתם אותי הנה, כי הכוונה בו הוא, אתם הסיבותם מכירתי ובואי מצרימה, כמו (מ\"א ו' י\"ד) ויבן שלמה את הבית [אמר שד\"ל יש להוסיף דוגמאות דומות יותר, כגון והורדתם את שיבתי ביגון שאולה (למטה מ\"ב ל\"ח), אתם המתם את עם ה' (במדבר י\"ז ו') ואת העיר הזאת תשרף באש (ירמיה ל\"ח כ\"ג)], וכן אחיו הסבו בשנאתם שיימכר יוסף למצרים. והראיה על זה היא כי עכ\"פ הם לא מכרוהו למצרים, והיה די שיאמר: אשר מכרתם אותי, וכן אמר אח\"כ: לא אתם שלחתם אותי הנה, וידוע שהם לא שלחוהו, אלא סבבו שיישלה למצרים. ואם נרצה לפרש הפסוק כי גנב גנבתי (למטה מ' ט\"ו) כדברי כל המפרשים שהכוונה על אחיו שגנבוהו ומכרוהו, אז נוכל ג\"כ לומר כי יוסף בראותו המדינים המושכים ומוכרים אותו כאדונים לא ידע באמת מי הם הגנבים, האחיו, אם המדינים, ואולי חשב בדעתו כי אחיו מתהילה מכרוהו למדינים, ולכן אמר להם בהודעו: כי מכרתם אותי. וא\"ת אם אחיו לא מכרוהו למה שתקו כשאמר להם: כי מכרתם אותי? תשובתך בצדך, כי לא יכלו אחיו לענות אותו גם לשאלת העוד אבי הי, כי נבהלו מפניו ואיך יעיזו מצח להתווכח עמו בענין חטאם? עד כאן לשון ידיד נפשי שמואל חיים בן דוד לא-לי זצ\"ל; וגם כי אינני מסכים עמו בכל פרטי הפירוש, הנה בעיקר הענין דבריו ודברי רשב\"ם נכונים בעיני. ונ\"ל כי המושכים את יוסף מן הבור היו המדינים והם מכרו לישמעאלים, ובני יעקב לא ראו זה ולא ידעו מכל זה מאומה, ויוסף האמין כי הם מכרוהו אל המדינים ואמרו להם: לכו משכוהו מן הבור, ואחי יוסף לא אמרו לו מעולם כי הם לא מכרוהו, שהרי קים להו בדרבא מניה, כי כוונתם היתה שימות בבור, ואיך יאמרו לו: אל תחשוב כי אנחנו מכרנוך, כי אמנם היה בלבנו שתמות בבור, ואח\"כ בעצת יהודה הסכמנו למכור אותך, והמדנים קדמו ומכרו אותך. וטעם \"כי גנב גנבתי\" על אחי יוסף שמכרוהו (לפי מה שהאמין יוסף), והם גנבוהו מאביו."
            ],
            [
                " וישב ראובן אל הבור: הלך שם בסתר להצילו קודם שימכרוהו."
            ],
            [
                " ואני אנה אני בא: אם הכוונה אנה אברח מצערו של אבא, היל\"ל אנה אלך כמו אנה אלך מרוחך (תהלים קל\"ט ז'), אבל שורש בוא נאמר על הכניסה במקום, וע\"כ נ\"ל בכמה צרות אני נכנס מעתה, דוגמת מליצת בא בימים (למעלה כ\"ד א'), אבוא בגבורות (תהלים ע\"א ט\"ז) וכמו צדיק מצרה נחלץ ויבא רשע תחתיו (משלי י\"א ח') וכן בטובה ואל יבואו בצדקתך (תהלים ס\"ט כ\"ח), כי כמו שאומרים שהצרה באה לאדם, כן אומרים שהוא בא בצרה, כמו שאומרים ומצאוהו רעות רבות וצרות (דברים ל\"א י\"ז) ואומרים ג\"כ צרה ויגון אמצא (תהלים ק\"ו ג') ואמנם ראובן היה מיצר על זה יותר משאר האחים לאחת מן הסיבות שהזכרתי (פסוק כ\"א)."
            ],
            [
                "ויטבלו את הכתנת בדם: אין ספק שעשו בה קרעים כדי שיהיה נראה שהיתה בפי חיה רעה 'והכתוב לא חש להזכיר זה. ויש אומרים כי זה טעם וישלחו, והוא רחוק."
            ],
            [
                "וישלחו: ע\"י בני אדם שלא יגידו מי השולחים, אלא שיאמרו זאת מצאנו (רשב\"ם), ולא מלאם לבם להטעות אביהם בפיהם או לראותו בשעת בוא הכתונת לפניו.",
                "ויביאו: הוא פירוש הקודם, עשו שתגיע אל אביהם. ",
                "ויאמרו: השולחים שהביאו אותה."
            ],
            [
                "ויכירה ויאמר: ביהודה (למטה ל\"ח כ\"ו) ויכר יהודה ויאמר צדקה ממני, סיפור ההכרה מופסק בטעם רביע, וכאן ההכרה רהוטה למלת ויאמר, כי יעקב תיכף שראה צווח: כתונת בני! אבל יהודה התמהמה והירהר מעט קודם שיודה חטאו (כך שמעתי מפי כמוהר\"ר אברהם חי די קולוניא זצ\"ל).",
                " כתנת בני וגו': תחילה בראותו את הכתונת אמר כתונת בני היא זאת, אח\"כ בהתבוננו על הדם אשר עליה ועל מה שאמרו לו שמצאו הכתונת, ויוסף עדיין לא שב לביתו, שיער בלבו כי חיה רעה אכלתהו; ובבוא לפניו הרעיון הוה, מיד נכמרו רחמיו על בנו ונצטייר בדמיונו כאילו הוא רואה את יוסף בין מלתעות החיה, וקרא במר נפשו: טרוף טרף יוסף! כלו' מקרה אכזר כזה אירע לבני חביבי ליוסף! והציור הזה החריד רוחו ולא יכול לדבר עוד. והנה שני המאמרים הראשונים הם מחשבות השכל והשלישי הוא תולדת התפעלות, לפיכך במאמר השני: חיה רעה אכלתהו התחיל מן הנושא כי בראותו כתונת בנו מגוללה בדמים התחיל מחפש וחוקר בשכלו איך נהיתה כזאת, וחשב כי הפועל היה בלא ספק חיה רעה שאכלתהו; אבל במאמר האחרון שהוא יליד ההתפעלות לא אמר: יוסף נטרף, כי הציור הגובר בנפשו באותה שעה היה צערו של יוסף בין שיני החיה, על כן התחיל: טרוף טורף. והנה הציור הזה (טרוף טורף) הוא מעצמו ציור מכאיב, יהיה הנטרף מי שיהיה, אבל המכאוב יתגבר וייגע עד נפש כשהנטרף הוא הבן החביב, ע\"כ התפעלותו ומכאובו נתנו בפיו מילת יוסף, ואז נשאר שומם ולא דיבר עוד, והנה ידוע כי הדיבור הוא ניתוה המחשבה וההתפעלות, והנה זו מעלה בלה\"ק שאיננה בשאר לשונות, שאפשר להפשיט בה הפעולה מציורי הזמן והגוף ולדבר על הפעולה לבדה, ואח\"כ על הפעולה עצמה בצירוף אל הזמן ואל הפועל או הנפעל, וכן כאן הזכיר תחילה פעולת הטריפה לבדה, טרוף, ואח\"כ הפעולה עצמה בצרוף אל הזמן שעבר ואל הגוף הנפעל, טורף. והמעלה הזאת מוספת חוזק ותוקף הרבה אל המאמרים, כמו בכה לא תבכה חנון יחנף (ישעיה ל' י\"ט) וכן למעלה המלוך תמלוך עלינו, אם משול תמשול בנו (פסוק ח') יפה תירגם אנקלוס המלכו את מדמי לממלך עלנא, או שולטן את סביר למשלט בנא."
            ],
            "",
            [
                "כי ארד: לא אתנחם אלא ארד (רשב\"ם), כי במילת מאן נכללה מילת לא. ",
                "אל בני: על אודות בני, כמו אל הלקח ארון האלהים ואל חמיה ואישה (ש\"א ד' כ\"א), אל שאול ואל בית הדמים (שם ב' כ\"א א') (רש\"י). ",
                "אל בני: על מות בני, כמו לנחמו ביד עבדיו אל אביו (ש\"ב י' ב'). ",
                "וכל בנותיו: לדעת ראב\"ע ורמב\"ן היו דינה ושרה בת אשר ויש אומרים כלותיו, ומוהר\"ר אברהם גריגו אומר כי בנות אחרות נולדו ליעקב (ככתוב למטה מ\"ו ז' בנותיו ובנות בניו אתו), ולא הזכיר רק דינה מפני המאורע, כי כן בכל מקום בסיפור התולדות אינו מזכיר אלא הזכרים ואותן הנקבות, שאירע בהן איזה ענין פרטי או שהיו מפורסמות באיזה דרך שיהיה. ונ\"ל כי באמת אין ספק שבנות אחרות היו ליעקב ולבניו, אמנם לא נכנסו בכלל השבעים נפש, כי נישאו לבני אחיהן ולבני דודיהן, כיוכבד שנישאת לעמרם, והנה כתוב מלבד נשי בני יעקב (למטה מ\"ו כ\"ו), לפיכך לא נמנו, רק דינה ושרה שנמנו נראה שהיו פנויות."
            ],
            [
                "והמדנים: נ\"ל כתרגום אנקלוס שהם הם המדינים הסוחרים (אבל בחומש קע\"א: ומדנאי בלא יו\"ד); וראזנמילר פירש כי המדנים, שהיו בני מדן בן קטורה, היו סוחרים עם המדינים כי היו אחיהם.",
                "אל מצרים: מכרוהו לישמעאלים שהיו הולכים מצרימה, נמצא שמכרוהו באופן שילך אל מצרים. ",
                "לפוטיפר: הישמעאלים מכרוהו לפוטיפר (וכמו שמפורש למטה ל\"ט א') והכתוב השמיט זה, שכבר נודע וייחס סוף הפעולה למי שהתחיל בה והיה סיבתה. ",
                "סריס: לא סריס ממש, שהרי היתה לו אשה, אלא כל שרי המלך נקראים סריסים, מפני שקצתם (שומרי הנשים) היו סריסים. ",
                "שר הטבחים: וכן בירמיה נ\"ב י\"ד נבוזראדן רב טבחים היה שר צבא, ועוד היום במלכות פרס מי שהוא שר סוסי המלך הוא ג\"כ ממוגה על אסירי המלך לשמרם ולעשות בהם משפט כתוב (ראזנימלר)."
            ]
        ],
        [
            [
                " ויהי בעת ההיא: חז\"ל בסדר עולם (פ\"ב) פירשו בעת ההיא על זמן מכירת יוסף שאז ירד יהודה מאת אחיו, והנה מאז עד בוא יעקב מצרימה לא עברו רק כ\"ב שנה, כי בן י\"ז שנה היה יוסף כשנמכר, ובן שלושים שנה היה בעמדו לפני פרעה, ואח\"כ שבע שני השבע ושתיים שני רעב, הרי כ\"ב, ובשעת ירידתם למצרים כבר נולדו חצרון וחמול בני פרץ בן יהודה שהוליד מתמר, וכשנולדו פרץ וזרח כבר היה שלה גדול וכבר מתו ער ואונן אחר שלקחו אשה, וכל זה לא ייתכן שהיה בכ\"ב שנה, והם אמרו כי ער ואונן ופרץ הולידו בני שבע או שמונה שנים, מה שהוא רחוק ובלתי אפשר לפי הטבע, והנכון כדברי ראב\"ע ורלב\"ג שזה היה קודם מכירת יוסף, וכתב רלב\"ג: ואל יקשה בעיניך איך היה יהודה נפרד מאחיו קודם מכירת יוסף, והנה הוא היה עם אחיו במכירתו, כי הוא היה הולך ושב, והנה היה לו לבדו צאן מלבד צאן אביו, וזה הצאן אולי היה משלל שכם, עכ\"ל; והנה \"בעת ההיא\" דבק עם וישב יעקב בארץ כנען ושם היה מקום הסיפור הזה, (עיין למעלה ל\"ז ב') אלא (כדברי תלמידי מוהר\"ר אהוד לא-לי, בנו של שמואל חיים בן דוד לא-לי) לא רצה להזכיר תחילה מאורע פרטי של יהודה שנפרד מאחיו, אך רצה להקדים מה שאירע לכל המשפחה, שהאחים כולם שנאו את יוסף, וזה גרם אבל גדול לאב, ועכשיו מזכיר מה שאירע ליהודה לבדו, ואח\"כ חוזר להשלים מה שאירע ליוסף לבדו תחילה, ואח\"כ לכל המשפחה."
            ],
            [
                "בת איש בנעני: כמשמעו, ור ' יהודה אומר תאומות נולדו עם השבטים ונשאום, ר' נחמיה אומר כנעניות היו (בראשית רבא פ\"ד י\"ט) ותרגום ירושלמי ורש\"י ורשב\"ם ורמב\"ן ורלב\"ג ורמבמ\"ן פירשו כנעני זה לא כנעני ממש אלא סוחר, ונ\"ל כי הסוחר שלא היה מארץ כנען היה נקרא כנען (הושע י\"ב ח', ישעיה כ\"ג ח'), אבל כנעני אינו אלא שם אומה, וכן באנקלוס גירסת יא\"ר ליסבונא קוסטנטינא וסביוניטה כנענאי, וכן וחגור נתנה לכנעני (משלי ל\"א כ\"ד) אין שום ראיה לומר שאיננו כנעני ממש."
            ],
            "",
            "",
            [
                " והיה בכזיב: לכך קראתו שלה מלשון לא תשלה אותי (מ\"ב ד' כ\"ח) שהוא כמו אל תכזב בשפחתך (שם שם ד' ט\"ז) ( הרמב\"ן). וכזיב נקראת ג\"כ אכזיב והיא מערי יהודה ונזכרת ביהושע ט\"ו מ\"ד ובמיכה א' י\"ד, ואיננה הנזכרת בשופטים א' ל\"א."
            ],
            "",
            "",
            [
                "והקם זרע לאחיך: הבן הראשון הנולד מן היבמה היה נקרא על שם המת והיה יורשו. ואין הכוונה שהיו קוראים אותו באותו שם שהיה נקרא המת, אך הכוונה שהיה נחשב כאילו הוא בנו של מת (בנו של ער, אע\"פ שבאמת היה אביו אונן). והרבה יש לתמוה על הרמב\"ן שתפש על רש\"י ולא הבין כי נקרא \"בשם\" המת לחוד, ונקרא \"על\" שם המת לחוד, והרא\"ם תמה גם הוא על הרמב\"ן והאריך לשון ולא הבין מליצת על שם, ור\"ש דובנא העתיק דברי הרמב\"ן ולא העיר עליהם מאומה גם י' ש' ריגיו כתב: לא שהבן יקרא על שם המת; ולא הבין, והיל\"ל לא שהבן יקרא בשם המת."
            ],
            [
                "לבלתי נתון זרע לאחיו: כדי לירש הוא את אחיו, או מרוע לב כדי שלא יהיה שם אחיו מתקיים."
            ],
            "",
            [
                "בי אמר פן ימות וגו': ירא היה להשיאו אשה בעודו רך בשנים, כי חשב שמא גם אחיו מתו מפני שנשאו אשה בעודם נערים (דון יצחק); ואחר שגדל אולי שכח להשיאו, ואולי לא רצה להשיאו לתמר להיותה מוחזקת שימותו אנשיה (רז\"ל יבמות ס\"ד ע\"ב, רש\"י)."
            ],
            [
                "על גוזזי צאנו: שהיה אצלם שמתה ויום טוב."
            ],
            "",
            [
                " ותכס: פיעל; כיסתה עצמה או פניה. ",
                "בפתח עינים: שם מקום (ראב\"ע) והיא העיר הנקראת העינם (יהושע ט\"ו ל\"ד) והיא עיר סמוכה לצרעה ואשתאול (שם שם ל\"ג) וצרעה ואשתאול סמוכות לתמנה (שם י\"ט מ\"א ומ\"ג) א\"כ העינם סמוכה לתמנה; גם מצאנו כי העינם סמוכה לעדולם (שם ט\"ו ל\"ד ול\"ה) וחירה היה עדולמי ומה שהקשה רשב\"ם כי כתוב (למטה פסוק כ\"א) בעינים בקמץ להורות על ה\"א הידיעה, א\"כ איננו שם פרטי, לא יקשה כלל, כי ביהושע מצאנו העינם בה\"א והוא בלא ספק שם עיר. ואפשר שנקראת העיר עינים ע\"ש שני מעינות מים, ולפיכך היתה מקבלת ה\"א הידיעה, כמו שהעיר ר' שלמה לעוויזאן בבית האוסף. ויחשבה לזונה: עין רש\"י ורד\"ק."
            ],
            [
                ""
            ],
            [
                " ויט אליה אל הדרך: מדרך שהיה בה נטה אל הדרך אשר היא בה (רש\"י). מה שהוסיף רש\"י \"ודעתך\" נ\"ל שכוונתו כאילו אמר ותני דעתך, וזה כדי להראות של' הזמנה הוא קרוב לל ' נתינה, כמו שכתב בסוף הדיבור."
            ],
            "",
            [
                "חותמך: כן כתב הירודוט כי כל אנשי בבל הולכים בחותם ומטה. ",
                "ופתילך: שהחותם תלוי בו."
            ],
            "",
            "",
            "",
            "",
            [
                "פן נהיה לבוז: לחזור אחר הקדשות, או כדברי ראב\"ע ילעגו עלינו שאשה רימתה אותנו ולקתה ממנו הותם ופתיל בשביל ביאה אחת. ",
                "הנה שלחתי וגו': ומה עלי לעשות עוד? (רש\"י)."
            ],
            [
                " הוציאוה ותשרף: אולי כן היה משפט הנואפות, ותמר הייתה כאשת איש בעבור היותה זקוקה ליבם (רשב\"ם). ויש לשאול: והלא היתה בבית אביה, ואיך לא דיבר אביה בעדה לאמור אתה בגדת בה, כי לא נתתה לשלה, ולמה תשב אלמנות חיות? ויש לומר כי אביה ידע במה שהערימה תמר לקהת הערבון מידו, והניח שיוציאוה, כדי שאח\"כ כשיכיר חותמו ופתילו יאספה אל ביתו. ",
                "ותשרף: אומר מיכעאליס שהוא אחר מיתה, שהיו סוקלים אותה תחילה, וכן ביהושע ז' כ\"ה ודניאל ז' י\"א; ונ\"ל שהוא כמשמעו, שאל\"כ ותסקל היל\"ל; והנה בימי קדם היו ראשי המשפחה שולטים באנשי ביתם למות ולחיים, והנואפת היתה מחללת כבוד המשפחה והיה עונשה לפי כבוד המשפחה (ולפיכך בת איש כהן כי תחל לזנות את אביה היא מחללת באש תשרף, ויקרא כ\"א ט') ובני יעקב היה כבוד משפחתם יקר בעיניהם מאד, כמו שראינו ממה שעשו בשכם לנקום נקמת כבודם, באמרם (למעלה ל\"ד ל\"א) הכזונה יעשה את אחותנו, לכך ציוה יהודה שימיתוה במיתה היותר חמורה והיא השרפה. מה שכתב רש\"י: הרה שם דבר, כוונתו שאיננו פועל עבר (וכתרגום רמבמ\"ן) שא\"כ היל\"ל הרתה והביא לדוגמא אשה הרה, בי מילת אשה עדות שהרה שם התואר, וכן ברה כחמה (שיר השירים ו' י') איננו פועל כמו ולא ברה אתם לחם (שמואל ב' י\"ב י\"ז) אבל הוא שם התואר. אך נראה כי רש\"י לא היה מחלק בין שם דבר לשם התואר, והיה קורא לזה ולזה שם דבר, וכן מצאתי אח\"כ בס' הזכרון. ברש\"י כ\"י וברע\"ח ובהרבה דפוסים עתיקים ובקצת מן האחרונים כתוב: שיפילוהו, וכן נכון, אבל בתלמוד כתוב (ברכות מ\"ג ע\"ב) שיפיל עצמו."
            ],
            "",
            [
                " ויכר יהודה ויאמר: מלבד מה שכתבתי למעלה (ל\"ז ל\"ג) בשם מוהר\"ר די קויוניא ז\"ל הנה האמת הברורה בענין טעמי הפסוק הזה ופסוק ויכירה ויאמר הוא כי שם מאמר כתנת בני   הוא   הודעת ההברה, אבל צדקה ממני הוא רעיון אחר, ואם היה יהודה אומר \"לי הם\" אפשר להטעים ויכר יהודה ויאמר לי הם.   ",
                "צדקה ממני: יותר ממני. (רשב\"ם, ר\"י בכור שור, רמב\"ן, רד\"ק ורמבמ\"ן)."
            ],
            "",
            "",
            [
                "מה פרצת עליך פרץ: לפי הטעמים הם שני מאמרים מה פרצת גדר ויצאת קודם אחיך שהוציא ידו קודם לכן, והנה עליך משפט הפרץ הזה (ראב\"ע), אבל אנקלוס תירגם מה תוקף גדול אתה עתיד להיות תקיף; והכוונה על שיצא ממנו דוד, כמפורש בתרגום ירושלמי."
            ],
            [
                "זרח: כמו השמש שנסתר ואח\"כ זורח."
            ]
        ],
        [
            "",
            [
                "ויהי בבית אדוניו: ע\"י שהיה מצליח בכל אשר היה עושה, נשאר בבית עם אדוניו, ולא שלחוהו השדה לעבוד את האדמה, וזה תחילת עלייתו, (והמבאר כתב בהפך) והנה העלייה הזו לא היתה על ידי פוטיפר (כי הוא לא השגיח עליו מתחילה), אבל היתה על ידי אחרים, אולי היה שם איש אשר על הבית."
            ],
            "",
            [
                "וישרת אותו: זו עלייה שניה שלקחו אדוניו להיות משרתו המיוחד לו, ולשון שרות מעולה מלשון עבודה. ",
                "ויפקידהו: זו עלייה שלישית."
            ],
            "",
            [
                "ויעזוב: תחילה נתן כל אשר לו בידו, כלו' היה מוסר לו בחשבון, ואח\"כ כשראה שהיתה ברכת ה' בביתו, עזב בידו כל אשר לו בלא תשבון, (יח\"ף זצ\"ל). ",
                "ולא ידע אתו מאומה כי אם הלחם וגו': לא היה מעיין ומביט כלל בכל צרכי ביתו עד שעה שרואה את מאכלו על השולחן ואוכלו (רשב\"ם) כלו' לא היה יודע כלום מעניני הבית רק כשהיה אוכל היה יודע מה היה אוכל; וראב\"ע פירש כי לא היה מניח מאכלו ביד יוסף להיותו עברי, ולא היה אפי' נוגע בו; ואני אומר כי אע\"פ שהיו המצרים נזהרים מלאכול עם העברים, לא היו נזהרים ממגע עבד עברי, כי משעה שהיה אדם משועבד בבית אחרים כעבד היה מוכרח לקבל עליו דת בעל הבית ומנהגיו, כמו שידענו שהעבד הכנעני אשר בבית ישראל היה נימול ושומר שבת וחייב בכל המצוות שאינן תלויות בזמן.",
                "ויהי יוסף יפה תאר וגו': הקדמה למה שהוא בא לספר."
            ],
            [
                "ויהי אחר הדברים האלה: אחר שנתעלה יוסף ולא היה עוד כעבד נבזה, אז נשאה אליו עיניה והביטה אל יופיו ואהבתו. ",
                "ותאמר שכבה עמי: לא התהילה עמו בדברי חיבה או מעשה געגועין כמו שהיה נראה שהיתה צריכה לעשות; וזה כי להיותו עבד לא היתה יכולה להשפיל עצמה לכך; אבל אמרה לו מיד: שכבה עמי, כסבורה שודאי לא יסרב בדבר, אבל יחזיק הדבר לכבוד גדול לו, מלבד שהיה הענין קרוב לריוח ורחוק מהפסד; ואולי שהכתוב השמיט כל ההקדמות אשר אין צורך בידיעתן והגיד סוף הענין ולדעת אח\"ם טעם ותשא אשת אדוניו את עיניה אל יוסף כטעם אליך נשאתי את עיני היושבי בשמים (תהלים קכ\"ג א') ואין הכוונה שאז התחילה להסתכל בו, אלא נשאה עיניה אליו דרך חיבה ובקשה."
            ],
            [
                "הן אדוני לא ידע אתי מה בבית: זה דבר כלל, ואח\"כ אמר בהדרגה וכל אשר יש לו נתן בידי כנגד ויפקידהו על ביתו, ואח\"כ איננו גדול וכו' כנגד ויעזוב כל אשר לו ביד יוסף (דח\"א)."
            ],
            [
                " הרעה הגדולה הזאת: לשלם רעה תחת טובה. ",
                "וחטאתי לאלהים: שאף אם פוטיפר לא ידע כלום האל ידע."
            ],
            [
                "לשכב אצלה: אפילו בלא תשמיש (רש\"י). ",
                "להיות עמה: להתעכב אצלה אפי' בלא שכיבה ומה שמצאנו האמינון אחיך היה עמך (ש\"ב י\"ג כ'), אע\"פ שהכוונה על המשגל, פשט המילות איננו אלא נתעכב עמך. ואולי לא היה בוטח בכוחו ובגבורת לבו, אם יתחיל להתקרב אליה."
            ],
            [
                "ויהי כהיום הזה: יום כשאר הימים, שלא היה מיוחד, אלא יום שהוא דומה לכל יום ויום, שבכל יום נוכל לומר עליו כהיום הזה (אהוד). ",
                "ויבא הביתה: לא היה צריך להזכיר שבא הביתה, אלא לומר שהיה עליו הבגד העליון שאינו אדוק על מתני איש על ידי אזור, מפני שבאותה שעה בא מן החוץ וכשהיה יושב בבית היה פושט אותו, ומיד בבואו תפשה אותו בבגדו ונשאר הבגד בידה; מה שאין כן הבגד התחתון שהוא אדוק על ידי אזור, ואם היתה תופשת בו לא היה נשאר בידה (אח\"מ). שם בבית: אבל היו בחצר או בגן, כי אמנם כשקראה לאנשי ביתה באו שם אנשים (איגל)."
            ],
            "",
            "",
            [
                "הביא: בעלי, ודרך הנשים לדבר על בעליהן בסתם, הוא. ",
                "איש עברי: לשון ביזוי, להיותו מארץ אחרת ומעם אחר. ",
                "לצחק בנו: אין הכוונה על המשגל, אלא להתעולל בנו ולזלזל בכבודנו (ועיין למעלה כ\"ו ח' , ולמטה י\"ז) ואע\"פ שגם היא ידעה, כי כשהביא אותו אל ביתו לא נתכוון שיתעולל באנשי ביתו, הנה אין בני אדם נמנעים מליחס המסובב למי שהיה סיבתו הרחוקה, כאילו לכך נתכוון, אע\"פ שלא לכך נתכוון. ובני אוהב גר אומר כי בזמן ההוא היתה מצרים תחת יד הרועים, שהיו עברים או לפחות היו נכרים ולא מצרים, והיו מחבבים את העברים והנכרים ומנשאים אותם יותר מהמצרים, לפיכך אמרה: הביא לנו איש עברי, והיה לו להבין כי לבסוף יצחק בנו, כי אנחנו קלים בעיניהם, להיות כי המלך והשרים אינם מצרים אלא עברים או מעם אחר."
            ],
            "",
            "",
            [
                " לצחק בי: גם זה לשון זילזול, ואם לא כן היל\"ל אתי (עיין למעלה כ'ו ח' )."
            ],
            [
                "ויעזוב בגדו אצלי: כי כבר פשט אותו לשכב עמי ובהרימי קולי נבהל והניח הבגד."
            ],
            [
                "כדברים האלה: כך וכך, וכמוהו כזאת דיברה הנערה (מלכים ב' ה' ד')."
            ],
            [
                "בית הסהר: לא נמצא אלא בפרשיות האלה, ונראה כדברי ראב\"ע שהוא לשון מצרי כי פירושו אחריו, מקום אשר וגו', דוגמת פור הוא הגורל (אסתר ט' כ\"ד) וגם מכאן ראיה על קדמות ס' התורה, כי משה משתמש במילה מצרית ידועה בדורו, ובלתי ידועה בדורות שאחריו, כי כמה פעמים כתוב בנביאים בית הכלא ולא גם פעם בית הסוהר. והנה דעת הראב\"ע כי פוטיפר לא המית את יוסף, מפני שהיה הדבר בספק אצלו, ודעת הכורם כי ידע כי יוסף נקי מפשע, אך נתנו בבית הסוהר לחפות על אשתו; וקרוב לזה בבראשית רבא (פ\"ז י\"ז). ",
                "ויהי שם בבית הסהר: דבק למטה, ובהיותו בבית הסוהר היה ה' אתו (תלמידי שלום מודינה), ואיננו כלל שאחר הפרט כרמבמ\"ן ור\"ש דובנא."
            ],
            [
                " ויט אליו חסד: החסד הוא באוהב, והחן הוא בנאהב, אמר תחילה דרך כלל שהטה עליו חסד, שחסד כל רואיו ויודעיו היה נוטה אליו, ואתר כך אמר דרך פרט ויתן חנו בעיני שר בית הסוהר, ומה שכתוב ועלי הטה חסד לפני המלך (עזרא ז' כ\"ח) ויט עלינו חסד לפני מלכי פרס (שם ט' ט'), נראה שאמר \"לפני\" במקום \"מלפני\"."
            ],
            [
                "ואת כל אשר עושים שם וגו': כל מה שהיה נעשה שם היה נעשה בדברו וברצונו. ",
                "עושים: ל' רבים, והוא פועל סתמי שלא נזכר שם פועלו, ואין הכוונה על מה שהיו האסירים עושים, אלא על מה שהיה נעשה להם."
            ],
            [
                "רואה את כל מאומה בידו: לא היה משגיח ופוקח עינו על דבר ממה שהיה עושה."
            ]
        ],
        [
            [
                "משקה מלך מצרים והאופה: פעמים שהוא קורא אותם שר המשקים ושר האופים ופעמים המשקה והאופה, ודעת ר\"ע ספורנו כי העבדים שהיו משקים ואופים ממש הם חטאו, ופרעה קצף על השרים שלא השגיחו על מעשיהם, אמנם מחלומותם נראה ברור שהם עצמם היו המשקה והאופה, ע\"כ נ\"ל כי הם עצמם חטאו, אעפ\"י שקרוב הדבר שהיו להם עבדים המשמשים אותם בעבודתם ולכך נקראו שרים. ואח\"ם מוסיף כי כשאומר משקה מלך מצרים או המשקה והאופה אשר למלך מצרים, אז אינו קורא אותם שרים, וכשרוצה לקצר אומר שר המשקים ושר האופים, והכל אחד, כי לא ייקרא שר המשקים אלא מי שהוא משקה למלך, ומי שהוא משקה למלך בידוע שהוא שר. והנה מאחר שישבו במשמר שנה תמימה (עיין למטה פסוק ד') ונשלמה השנה, ויצא שר המשקים מבית הסוהר ביום הולדת את פרעה (למטה פסוק כ'), א\"כ (כדברי תלמידי משה הלוי עהרענרייך) גם היום שחטאו בו היה יום הולדת את פרעה, וקרוב הדבר כי לגודל הסעודה ולריבוי הקרואים לשולחן המלך ביום חגו, אירע להם שנכשלו באיזה מעוות, והמלך קצף עליהם קצף גדול מפני שהמרו את רוחו ביום שמחתו, מה שכתב רש\"י פישטור איננו [בצרפתית: אופה עוגות] כמו שכתוב בביאור בנתיבות השלום, אבל היא מילה איטלקית ורומית: [נחתום]. ודע כי ברש\"י כ\"י שבידי במקום פוטירי כתוב פושרין, והנה פיילי הוא שם הכלי ופושרין הם המים שבתוכו."
            ],
            "",
            [
                "במשמר: לפי הניקוד הוא סמוך, והדבר קשה מאד שתהיה מילה סמוכה בטעם מפסיק ותבה שלפניה במפסיק פחות ממנו. והנכון שתהיה המי\"ם בקמץ. ",
                "בית שר הטבחים: הוא בית הסוהר שהיה תחת ממשלת פוטיפר, ותחת פוטיפר היה שר בית הסוהר. ",
                "מקום אשר יוסף: מילת מקום כשאחריה אשר או ש... דרכה לבוא בסמיכות, כמו אל מקום שהנחלים הולכים (קהלת א' ז') במקום אשר תשחט העולה (ויקרא ו' י\"ח)."
            ],
            [
                "שר הטבחים: הוא פוטיפר, ולכבוד השרים לא הנית הענין ביד שר בית הסוהר, אלא הוא עצמו השגיח עליהם, וציוה ליוסף לשרתם, והנה לחשיבותם של שר המשקים ושר האופים לא נתנם ביד יוסף, אלא פקד על יוסף לשרתם ולהיות אתם לכל צרכיהם. ",
                "ימים: שנה תמימה, כמו ימים תהיה גאולתו (ויקרא כ\"ה כ\"ט)."
            ],
            [
                " איש חלומו: כל אחד חלם חלום פרטי; והכוונה שהיו חלומותיהם משונים זה מזה. ",
                "איש כפתרון חלומו: שגם הפתרון היה פרטי ומיוחד לכל אחד מהם, ודוגמתו איש אשר כברכתו ברך אותם (למטה מ\"ט כ\"ח), וכן איש כמתנת ידו (דברים ט\"ז י\"ז). והכוונה לפי דעתי להגיד כי הם עצמם הרגישו שאין פתרונו של זה כפתרונו של זה, ולפיכך היו זועפים הרבה והיו נכספים למצוא פותר."
            ],
            "",
            "",
            [
                " הלא לאלהים פתרונים: הפתרונים הלא כולם ביד האל, ואם לא היה רוצה שתדעו הפתרון, לא היה מביא לכם החלום, מעתה אחר שאתם כאן בבית הסוהר ואי אפשר לכם לשאול את פי החכמים והחרטומים, ספרו נא לי, כי אע\"פ שאינני חכם וחרטום, יש להאמין כי ה' יתן בפי דבר אמת, כי בכול הקב\"ה עושה שליחותו."
            ],
            "",
            [
                "שריגים: מל' משרכת דרכיה (ירמיה ב' כ\"ג), וכן בארמית תרגום שריגים שבשין, וממנו ורברבנוהי משתבשין (דניאל ה' ט'): ",
                "והיא כפורחת: מיד שפרחה, כמו למעלה (ל\"ח כ\"ט) ויהי כמשיב ידו. ",
                "נצה: משפטו נצתה, כמו וישלך כזית נצתו (איוב ט\"ו ל\"ג), וכמוהו עובר בשוק אצל פנה (משלי ו' ה'), וכן ארכה מארץ מדה (איוב י\"א ט'), והנפרד נצה וממנו הנצו הרמונים (שיר השירים ז' י\"ג) משורש נצץ (אע\"פ שרד\"ק הביאו בשורש נוץ) ענין זריחה ויציאה לאור, וכן ציץ מורה זריחה, והוא ג\"כ שם הפרח (והכול מן יצא). ",
                "הבשילו אשכלותיה ענבים: הלשון מייחס פעולה לגוף השלם על חלקיו, כמו מקרין מפריס (תהלים ס\"ט ל\"ב) וכאן מייחס לאשכול שהוא חלק מהגפן פעולה על הענבים שהם חלקים מהאשכול, וכאילו שאשכול הוא המבשיל את ענביו; ואנקלוס ברח ממליצה זו שתקשה על ההמון ותרגם \"הוו ענבין\"; ועכשיו בשנת תר\"ז נ\"ל כי גם \"הוו ענבין\" איננו מדוייק, כי האשכלות לא יתהפכו לענבים, והיה ראוי לומר הוו בהון ענבין, ודע כי ברש\"י כ\"י שבידי אין בלעז בפסוק זה, ואחר מילות \"דומה לפורחת\" כתוב: דבר אחר והיא כפורחת (וכו' כמו בדפוס)."
            ],
            [
                "ואשחט אותם: המצרים קודם זמן המלך פסאמטיכוס לא היו שותים יין ואף לא היו מנסכים אותו לאלהיהם, כי אמרו שהוא המצאת סיפון, הוא השטן, אך העשירים היו שותים מיץ הענבים הלחים."
            ],
            "",
            [
                "בעוד שלשת הימים: יוסף שהיה זמן מה נכבד בבית פוטיפר שהיה משרי המלך, ייתכן שהיה יודע כי בעוד שלושת ימים הוא יום לידת פרעה, ושהיה מנהגו לשאת את ראש עבדיו בעשותו לכולם משתה (וקרוב לזה ראב\"ע). ומה שהיה מהשגחת האל הוא שהבדיל בין זה לזה וידע מי מהם יחיה ומי ימות או (כדברי תלמידי יהודה אריה לוצאטו) שר המשקים ושר האופים היו מזכירים היום ההוא, כי היתה להם תקווה שיעלה זכרונם לטובה לפני המלך, ומהם למד יוסף. ",
                "על כנך: משורש כגן, והוא אחד בענין עם שורש כון, וענינו מקום, כמו מכן בערבית, עיין שמות ט\"ו י\"ז."
            ],
            [
                "והוצאתני מן הבית היה: אע\"פ שיוסף לא היה עבד פרעה, אלא עבד פוטיפר, הנה אתר שפוטיפר הוציאו מעבודתו ונתנו בבית אסירי המלך, לא היה הדבר נגד הדין אם המלך יוציאהו משם, לא להחזירו לבית פוטיפר (כי זה לא ייטב לא לפוטיפר ולא ליוסף) אלא להוציאו לחירות, דרך חסד, כמנהג המלכים ביום שמחתם, וכדי שלא ישיבהו שר המשקים: ואתה העבד איך תבקש לצאת לחירות? לכך הקדים כי גנוב גנבתי."
            ],
            [
                "כי גנב גנבתי: כי אמנם אע\"פ שאני עתה עבד, לא נולדתי עבד אלא נגנבתי, והכוונה על אחיו שגנבוהו מאביו, והוא האמין כי הם מכרוהו למדינים. ",
                "מארץ העברים: אין זאת ארץ כנען כולה, אלא חברון וסביבותיה ארץ מגורי אברהם יצחק ויעקב (הרמב\"ן, ר\"ש דובנא)."
            ],
            [
                "כי טוב פתר: כי פתר לטובה. ",
                "סלי חורי: במשנה (ביצה פרק ב' משנה ו') פתין גריצין וחורי, ופירושו בירושלמי (פרק ב' הלכה ו') מל' סלי חרי, ופירוש רד\"ק לדעת הירושלמי שהוא מל' חררה, וזה עולה יפה לפי כתיבת המילה שהיא חסרה וי\"ו כדרך הכפולים; ובתרגום ירושלמי: סלין דפיתא נקיא, מל' חיוור, פת לבנה ונקיה, זכן פירש גזניוס; ואחרים מפרשים שהיו הסלים עשוים נקבים נקבים."
            ],
            "",
            "",
            [
                "ישא פרעה את ראשך מעליך: רצה להתחיל באותו לשון עצמו שאמר לשר המשקים ואח\"כ הוסיף מילת מעליך להורות שאין הכוונה ענין פקידה אלא ענין הריגה; ויש אומרים כי מילת מעליך ט\"ס, כי הטופר דלג שיטה אחת וכתכ כאן מעליך שבסוף הפסוק, אבל יוסף לא אמר לשר האופים אלא כמו שאמר לשר המשקים: ישא פרעה את ראשך, לשון פקידה, אלא שלזה אמר: ותלה אותך על העץ, ולזה אמר: והשיבך על כנך, וכן שר המשקים אומר (למטה מ\"א י\"ג): ויהי כאשר פתר לנו כן היה אותי השיב על כני ואותו תלה, וכן כאן אומר מיד וישא את ראש שר המשקים ואת ראש שר האופים וגו' וישב את שר המשקים וגו' ואת שר האופים תלה. מלבד שלא יובן למה תלה אותו אחר שכבר הסיר ראשו מעליו, גם ראססי מצא שני כ\"י בלא \"מעליך\" הראשון."
            ],
            [
                "הלדת את פרעה: מצינו ויצחק בן ששים שנה בלדת אותם (למעלה כ\"ה כ\"ו) בגנין הקל, והכוונה כשרבקה ילדה אותם, ומצינו בהולד לו את יצחק בנו (כ\"א ה'), בנפעל, והוא על דרך פועל סתמי, עיין שם פירושי, וכאן בא בהפעל תולדה דהפעיל, והכוונה כפירוש רש\"י על שם שהמילדת עוזרת ליולדת, וגם זה פועל סתמי עם מילת את, כמו בהולד לו את."
            ],
            [
                " על משקהו: להיות פקיד על מה שהיה שותה; משקה שם דבר, ולמעלה י\"ג שם התואר אל הפועל (ראב\"ע ורד\"ק)."
            ],
            "",
            [
                " ולא זכר וגו' וישכחהו: הכוונה במקום שהיה ראוי שיזכרהו שכח אותו, ועיין למעלה כ\"ז י\"ב ולמטה מ\"ב ב'. ברש\"י כ\"י שבידי כתוב: מפני שתלה יוסף בטחונו בו וכו' להיות אסור עוד שתי שנים."
            ]
        ],
        [
            [
                "שנתים ימים: שתי שנים שלמות מיום יציאת שר המשקים מבית הסוהר, והנה היה חלום פרעה ביום לידתו, ולפיכך היה חושש לו הרבה והאמין כי מן השמיים בא לו לתועלת כל עמו. ",
                "היאור: הוא נילוס. ",
                "שנה: נקרא בן הזמן הכולל כל תקופות השנה, זרע וקציר וקור וחום וקיץ וחורף, כי משנה לשנה הקור והחום והימים הארוכים והקצרים חוזרים ובאים פעם שנית."
            ],
            [
                "באחו: מילה מצרית, ענינה העשב הגדל באגם."
            ],
            "",
            "",
            "",
            [
                "ושדופת קדים: שהכתה אותם רוח מזרחית הבאה מערב וכוש, והיא שודפת ומשחתת התבואות במצרים ובא\"י, ככתוב ורוח הקדים הוביש פריה (יחזק' י\"ט י\"ב) הלא כגעת בה רוח הקדים תיבש (שם י\"ז י'), והעיד עובר ארחות ימים תיביניט (שהיה בשנת 1660) כי במצרים אצל קהיר מתחילת חודש אפריל עד משך חמישים יום בקירוב נושבות רוחות רעות ומזיקות, והימים ההם נקראים חמשין."
            ],
            [
                "וייקץ פרעה והנה חלום: עכשו הקיץ ונשלם החלום, ולא חלם עוד באותו הלילה (רד\"ק)."
            ],
            [
                "ותפעם רוחו: לשון קישקוש ונידנוד, ומזה פעמון, גם \"פעם\" שהוא לדעת קצת הסדן שמכים עליו. ",
                "חרטומי מצרים: לדעת קלעריקוס מן חור שענינו בארמית וסורית ראה, וטום כמו אטם, רואה הנעלמות והצפונות; ולדעת בושארט מן רטן שענינו לחישה ודיבור בלחש; ולדעת אחרים (ואחריהם רמבמ\"ן) מן חרט, שבו היו חורטים ורושמים על האבנים הציורים העומדים להם במקום כתיבה, והכהנים והחכמים לבדם היו מבינים הכתיבה ההיא הנקראת הירוגליפים כלו' חקיקה קדושה, וגזניוס מוסיף כי נכון שיהיה עיקר המילה מלשון מצרים, ושהיהודים שינו אותה מעט ועשו אותה מילה עברית משורש חרט; ולענין תבונת המילה והוראתה בל' מצרים יש דעות שונות וברוך היודע . ",
                "ואין פותר אותם לפרעה: לא היה מי שידע לפתור אותם לפרעה להנאתו ולהנאת עמו, כי זה הוא מה שהיה פרעה מבקש, שיבינו מתוך חלומו דבר העתיד לבוא על עמו ושיועיל למצרים היותו נודע בטרם יבוא, כי היה מאמין כי לא לחינם שלח לו האלהים את החלומות ההם, ובפרט ביום לידתו, אלא להזהירו על דבר שיועיל לו ולעמו, אם ידעוהו וייזהרו ממנו; שאם אין אתה אומר כן, מי מנע אותם מאמור לו פתרון ככל העולה על רוחם? ולפי זה יובן למה נכנס יוסף לתת עצה למלך, כי זה אמנם היה המבוקש, לא לידע העתיד, אלא לידע אותו כדי להישמר ממנו, וכמו שכתבתי ב\"בכורי העתים\" תקפ\"ז עמוד 200; והנה הכתוב אומר ויספר פרעה להם את חלומו בל' יחיד, כי באמת חלום אחד הוא, אבל החרטומים היו חושבים שהם שני חלומות ולא היו יודעים לפתור אותם, לכך כתוב ואין פותר אותם בל' רבים. ברש\"י כ\"י שבידי כתוב: \"כתרגומו ומטרפא רוחיה כמו ביצים טרופות מקשקשת וכו '\"."
            ],
            "",
            "",
            [
                "איש כפתרון חלומו חלמנו: עיין למעלה מ' ה'."
            ],
            "",
            "",
            [
                "ויגלח: המצרים לא היו מגדלים זקן אלא לאבל (ראזנמילר בשם הירודוט) לפיכך כשיצא יוסף מבית האסורים הוצרך לגלח; וגם אפשר לפרש ויגלח על גילוח השער. ",
                "ויגלח: יוסף הוא הפועל והפעול הוא השער או הזקן, ע\"ד ואילו מגלחין במועד (מ\"ק פרק ג' משנה א'), ומסייע לזה האתנח שתחת הבור, כי הפעלים וישלח ויקרא ויריצוהו, הנושא בהם זולת יוסף, והפעלים ויגלח ויחלף ויבא, הנושא בהם יוסף; ואף אם לא גילה עצמו בידיו, רק אחרים גילחוהו, יאמר עליו שגילח או שהתגלח."
            ],
            [
                "לפתר אותו: ותפתור אותו כתרגום אנקלוס, והוא על דרך אשר ברא אלהים לעשות (למעלה ב' ג')."
            ],
            [
                " בלעדי: המפרשים פירשו היו\"ד לכינוי ונ\"ל שאין היו\"ד כינוי, אלא בלעדי הוא הנפרד, וכמוהו בלעדי רק אשר אכלו הנערים (בראשית י\"ד כ\"ד). וענין המילה בל-עד, בל-עוד (עד כמו עוד, כמו עד זה מדבר, איוב א' י\"ח), כלומר לא עוד, אל תדבר עוד, אל תשבחני עוד; וכן בלעדי רק אשר אכלו הנערים, לא עוד, לא אקח דבר אחד מכל אשר לך רק אשר אכלו וגו'. ",
                "אלהים יענה את שלום פרעה: ההודעה הבאה מן האל נקראת ענייה, כמו מה ענך ה' (ירמיה כ\"ג ל\"ז); יש אומרים כי באמרו יענה את שלום פרעה קודם שישמע החלום, וכבר היה אפשר שהיה פתרונו לרעה, החליק אליו בדיבורו; ולי נראה כי באמת דיבר, כי גם אם יהיה עניין החלום לרעה הנה לכך בא החלום כדי שיוכל להישמר מן הרע העתיד לבוא עליו, וזה לשלום פרעה."
            ],
            "",
            "",
            [
                " דקות: יבשות, ומזה רקיק, דיברי רש\"י ז\"ל כאן קשין, כי לא נמצא רקות חוץ מכאן, וברש\"י כ\"י שבידי כך הוא הלשון: \"ורקות בשר, לשון הסר, כל רקין שבתורה חסרין בשר\". ונ\"ל מילת בשר טעות סופר וכוונת רש\"י על מילת רק שהיא תמיד למעט ולהורות חסרון."
            ],
            "",
            [
                " קרבנה: מן קרבהן, כמו לבדהן, (למעלה כ\"א כ\"ח) והוא ע\"ד לשון ארמית."
            ],
            "",
            [
                "צנמות: רש\"י פירש מן צונמא בארמית סלע, ואולי שורש צנם כמו צמם, ענין צימצום, וקרוב לשורש צמם ג\"כ צמק, אשר ממנו שדים צומקים (הושע ט' י\"ד) מצטמק ויפה לו (שבת ל\"ז ע\"ב) כולן לשון התכווצות ויובש."
            ],
            [
                "מגיד: מלשון מגידי החידה (שופטים י\"ד י\"ט)."
            ],
            [
                "חלום פרעה אחר הוא: הדבר הנרמז בשני התלומות אינו אלא אחד (רמב\"מן), ואינו אלא חלום אחד שנכפל להורות על מהירות קיומו, כמפורש למטה פסוק ל\"ב (יוסף ירא)."
            ],
            "",
            [
                " יהיו שבע שני רעב: ולא אמר כן בפרות הטובות יהיו שבע שני שבע, כי הרעב הוא העיקר, כי לכך בא החלום, למען יוכל פרעה להציל עמו מן הרעב; אבל אם היה יוסף מתחיל בזיכרון שבע שני שבע, היה פרעה אומר: מה לי בכך? יבוא השבע ונראהו."
            ],
            "",
            "",
            "",
            "",
            "",
            [
                "ועתה ירא פרעה וגו': לפי מה שאמרתי מבואר הוא, שהוצרך יוסף להיכנס למחיצה שאינה שלו ולעוץ את המלך עצה, כי המבוקש מן החלום הוא לקבל ממנו תועלת למלך ולארצו."
            ],
            [
                "יעשה פרעה: תחילה אמר לו מה שלדעתו היה יותר טוב שיעשה, והוא שיבחר איש נבון וחכם ויעזוב הענין כולו בידו והוא יפקיד פקידים בכל מדינות המלך, שישלח להם כסף למען יקנו התבואות בשני השבע, ואח\"כ ימכרו אותם בשני הרעב וישלחו לידו את הכסף המקובץ; אך ראה יוסף כי אולי לא ייטב בעיני פרעה שיהיה אדם אחר המוציא והמביא בענין גדול כזה באופן שיהיה שליט בכל ארץ מצרים, כמעט כמו המלך, ובפרט כי אולי (כדברי דח\"א) יוכל החושב לחשוב, שהיתה כוונתו בזה לכבוד עצמו, ולכך חור ותיקן הענין, ואמר יעשה זאת פרעה, ובלי שימנה אדם אחד על כל ממלכתו, יפקיד פקידים רבים שיהיו כולם תחת ידו ולא תחת איש אחר. ",
                "יעשה: יעש היה ראוי לומר, ורבים כן. ",
                "וחמש: רשב\"ם רד\"ק רמבמ\"ן ואחרים פירשו יקח החומש תחת העשירית שאולי היה לוקח בכל שנה; וזה לא ייתכן, כי אחר שקנה פרעה את אדמת מצרים, אז היתה לחומש (ברא' מ\"ז כ\"ד--כ\"ו) ואיך תהיה לחומש עתה בטרם תהיה שלו? וראב\"ע אומר, שקנה החומש בדמים. והנכון לדעתי כתרגומו וכפירוש רש\"י, והנה וחמושים עלו בני ישראל (שמות י\"ג י\"ח) ענינו מזויינים, ולהיות כלי זיין דבר צריך מאד לבני אדם בימים הקדמונים, הושאלה מילת חמש להורות על מי שיש לו דבר שצריך לו, יהיה זה מה שיהיה, וכן כאן יזיין את ארץ מצרים ויכין לה מה שצריך לה לבלתי תיכרת ברעב, וזה על ידי הפקידים שיקנו כל התבואה העודפת שאינה צריכה לבעליה."
            ],
            [
                "ויקבצו: היא הגבייה מבעלי השדות, ויצברו היא האסיפה על ידי שומרי האוצרות, וכן למטה ויקבוץ וכו ' ויצבור (רשב\"ם) אלא שלדעת רשב\"ם היו גובים בלא כסף ובלא מחיר, ולדעת ראב\"ע ולדעתי היו קונים בכסף, ולא דיבר יוסף על מה שיקבצו למכור לאנשי שאר ארצות כמו שחשבתי בימי נעורי (ב\"בכורי העתים\" הנ\"ל עמוד 198) כי העיקר אינו אלא שלא תיכרת הארץ ברעב. ",
                "תחת יד פרעה: באוצרותיו בכל עיר ועיר. ",
                "אכל בערים: הוא פירוש הקודם, יצברו בר תחת יד פרעה, כלו' יצברו אוכל בכל עיר ועיר, ושמרו דבק עם ויצברו, וכן דעת בעל הטעמים; אע\"פ שיש הבדל בין בר לאוכל, כי בר הוא הדגן המנוקה מן התבן ואוכל כולל כל מין מאכל, בפרשה הזאת אין חילוק ביניהם ומה שדקדקתי ב\"בכורי העתים\" איננו צודק, שהרי אחי יוסף אמרו (למטה מ\"ג ד' ): נרדה ונשברה לך אכל, וכבר באו למצרים וראו שאין מוכרים שם רק בר; ונראה כי יוסף לא צבר רק בר, ומשה הזכיר לפעמים השם הפרטי בר, ולפעמים השם הכולל אוכל."
            ],
            "",
            "",
            [
                "איש אשר רוח אלהים בו: שהבין מן החלום דבר רב התועלת כזה, ומצא בל התקנות הראיות בעניין. ",
                "רוח אלהים: רוח ושכל שהוא למעלה ממדרגת רוב בני אדמי"
            ],
            [
                "אחרי הודיע אלהים אותך את כל זאת: הכוונה: אחרי שידעת והבנת כל זה, ואין הכוונה ממש שידע כל זה בנבואה, שא\"כ אין מכאן ראיה שאין נבון והכם כמוהו, כי נבואה להוד וחכמה לחוד. ",
                "על ביתי: בעל השררה הראשונה אחרי המלך היה נקרא אשר על הבית (עיין מ\"ב י\"ח י\"ח, וישעיה כ\"ב ט\"ו-כ\"ב), וכן אצל מלכי צרפת הראשונים. ",
                "ישק: יתנהג, כמו בן משק ביתי (למעלה ט\"ו ב') ובערבית \"נסק\" ענינו סידור הדברים על סדר הגון. רק הכסא אגדל ממך : עיין למעלה א' כ'."
            ],
            "",
            "",
            [
                " ויסר פרעה את טבעתו וגו': כן המנהג גם עתה אצל מלכי אוטומאן במינוי הויזיר הגדול, וכן אלכסנדר במותו נתן טבעתו אל פרדיקא. ",
                "שש: בספרים המאוחרים נקרא בוץ, ופליניוס כתב על הבוץ שהוא צומח במצרים, ועל הבגדים הנעשים ממנו כתב: אין אחרים שעלו עליהם בלובנם וברכותם. ",
                "רביד הזהב: בה\"א הידיעה, אותו רביד שהיו נותנים בצואר המשנה למלך."
            ],
            [
                "במרכבת המשנה אשר לו: פירשו המרכבה המיוהדת למי שהוא משנה למלך (רשב\"ם, רד\"ק ורמב\"ן), וטעם אשר לו, כי לא היתה ביד המשנה, כי המשנה היתה לו מרכבה אחרת, אבל כשהיה הולך עם המלך היה הולך במרכבה שהיתה למלך מיוחדת למשנה. ודע כי רשב\"ם פירש מרכבת לא הרכב אלא הסוס או הפרדה שהיה יושב עליה המשנה למלך, ואמת כי מרכבה נאמר על הרכב ונאמר גם על הבהמה שרוכבים עליה, אך נ\"ל שאם היה הכוונה כאן על הבהמה על מרכבת היל\"ל, לא במרכבת, אע\"פ שמצאנו רוכבים ברכב ובסוסים (ירמיה י\"ז כ\"ה). ",
                "אברך: אם הוא לשון הקודש הנכון כפירוש ר' יונה שיהיה הפעיל משורש ברך מענין כריעה, והאל\"ף במקום ה\"א, כמו אשכים (ירמיה כ\"ה ג'), אלא שאין ההפעיל מתיישב יפה; והנכון שהוא ל' מצרית, ענינו הטו ראשכם; ודע כי במקום שכתוב ברש\"י ריך בלשון ארמית מלך, מצאתי ברש\"י כ\"י ישן על קלף שבידי: בלשון רומית, וכן נכון."
            ],
            [
                "אני פרעה: אני אהיה מלך. ",
                "ובלעדיך וגו': והוא דוגמת רק הכסא אגדל ממך (רש\"י בדבר אחר ורשב\"ם). ",
                "לא ירים איש וגו': מליצה היא דרך משל, כי רוב מה שיעשה האדם בהרמות ידיו או רגליו יעשה."
            ],
            [
                "ויקרא: כך היה דרכם לשנות שם ההדיוט כשהיה עולה לגדולה, וכן עשה משה ליהושע (במדבר י\"ג ט\"ז) ועיין למעלה א' ה' . ",
                "צפנת פענח: נראה שהיא מילה מצרית, ופירש היירונימוס מושיע העולם, והאחרונים נדחקו למצוא מקור לפירוש זה ואומרים שראוי להפך האותיות ולקרוא פצנת, וכן כתוב בתרגום אלכסנדרי; והנה צפנת אפשר לפרשה ע\"ד לה\"ק, ולפיכך אנקלוס והמתרגם הערבי והסורי פירשו מגלה הנעלמות, אמנם פענח (אעפ\"י שבנו ממנו הספרדים \"המפענח נעלמים\") איננו לשון הקודש ולא באחת מאחיותיה. ",
                "פוטי פרע: איננו פוטיפר (רשב\"ם), כי זה שר הטבחים, וזה כהן און. ",
                "און: הליופוליס, עיר השמש שהיו עובדים בה השמש, והיה שם בכל שנה חג לשמש. ",
                "ויצא יוסף וגו': יצא מלפני פרעה לעבור בכל ארץ מצרים, והוא מה שמפורש מיד במקרא שאחר זה."
            ],
            [
                "ויעבר בכל ארץ מצרים: לתקן התקנות הצריכות לענין קיבוץ התבואה."
            ],
            [
                "לקמצים: יש אומרים בקנה אהד מלא קומץ שבלים (רשב\"ם רד\"ק ספורנו ורמבמ\"ן), והוא רחוק, כי אין מדרך החיטה שיהיה בקנה יותר משבולת אחת, ואם צמחו שתים (ואין צ\"ל עשר או יותר) לא יהיה זה שבע גדול, אלא נס גלוי; והנכון שהיא מליצה ממליצות הלשון. ותלמידי יוסף חי הלוי אומר שכל שבולת היתה ממלאה את הקומץ, שהיו הגרעינות גסות מאד ומרובות מאד."
            ],
            "",
            [
                "כי אין מספר: דרך גוזמא."
            ],
            [
                "בטרם תבא שנת הרעב: להודיע שאלה נולדו קודם בוא יעקב מצרימה, כי הוא בא בתהילת ימי הרעב, והודיע זה מפני שיעקב אמר ליוסף למטה מ\"ח ה' ) שני בניך הנולדים לך עד בואי אליך מצרימה לי הם ומולדתך אשר הולדת אחריהם לך יהיו (רשב\"ם)."
            ],
            [
                "כי נשני: חסרה מילת לאמר, כדרכה פעמים רבות. ",
                "נשני: פיעל משורש נשה, והיה משפטו, נשני בחירק, ובא בפתח, כן דעת ר' משה הכהן והוא ע\"ד לשון ארמית, ולדעת ר' יהודה חיוג ורשב\"ם הוא מן הכפולים אעפ\"י שלא נמצא שורש נשש; וזה רחוק מאד, שא\"כ תהיה המילה מבנין הקל, ותהיה הכוונה שכחני, לא השכיחני. ",
                "ואת כל בית אבי: מה שעשו לי בית אבי (הם אחיו) ואין הכוונה ששכח ממש, כי הנושא על שפתיו זכרון דבר מה, הנה לא שכח אותו; אך הטעם נתנני אלהים במצב שלא ארגיש עוד ברעה אשר מצאתני בבית אבי, כי במה נחשבת היא נגד הצלחתי וגדולתי?"
            ],
            "",
            "",
            [
                "ותחלינה: הפעיל מן הכפולים, והחירק או הצירי סימן הבנין כמו יפקיד תפקדנה, ולא מצאנו לשון התחלה בקל אלא בהפעיל, החל, החלותי, ויהל נח (למעלה ח' י) והתימה על ראב\"ע ור\"ש דובנא שאמרו שהוא מן הקל, ואם היה מן הקל היתה החי\"ת בשלוש נקודות, כמו תסבינה. אתרי כן מצאתי כי בשני ראב\"ע כ\"י שבידי ובדפוס נאפולי מילות \"ותחלינה מבנין הקל פועל הכפל\", אינן."
            ],
            "",
            [
                "את כל אשר בהם: הנני מבטל מה שפירשתי ב\"ביכורי העתים\", האוצרות אשר היו בין המצרים ובעריהם, כלו' בכל עיר ועיר, כי רחוק הוא שתהיה מילת בהם כמו ביניהם (או עמם כפירוש ראב\"ע), אבל נ\"ל כי את כל אשר בהם הוא כינוי לאוצרות ואיננו מקרא קצר (כדברי המבאר), אבל את כל אשר בהם הוא כאילו אמר את כל האוצרות, כי מה הוא אוצר? מה שנותנים בו ענינים מה. ואולי לכך לא אמר האוצרות, כי לריבוי התבואות שאסף הוצרך לתת אותן בכל מיני מקומות, בכל מקום שהיה מחזיק תבואה, אע\"פ שקודם לכן היה משמש לתשמישים אחרים. ",
                "וישבר: קנין הדגן נקרא כן מטעם ששובר הרעב, ע\"ד ישברו פראים צמאם (תהלים ק\"ד י\"א) וכן מצאנו לשון שבר אצל מאכלים ומשקים אחרים, ולכו שברו וכו ' יין וחלב (ישעיה נ\"ה א'), וכן כתוב שבר רעבון בתיכם (למטה מ\"ב י\"ט) (רד\"ק ונתיבות השלום), ולא כראזנמילר וגזניוס שפירשו ע\"ש שהדגן נשבר ונטחן בריחים, וכאן הכוונה על המכירה, ועיין למטה מ\"ב ו'"
            ],
            [
                "וכל הארץ: שאר ארצות הקרובות אליה. ",
                "לשבר אל יוסף: אין לסרס המקרא נגד הנגינות כי הבאים לא היתה כוונתם ללכת אל יוסף, אלא לילך למצרים (אא\"א), ושיעור הכתוב לפי זה ולפי הטעמים כך הוא: וכל הארץ באו מצרימה, ואח\"כ הכתוב מוסיף שתי הודעות שהיתה כוונת ביאתם כדי לשבור, ושהיתה ביאתם אל יוסף דוקא."
            ]
        ],
        [
            [
                "למה תתראו: למה תביטו איש בפני אחיו (ר' אליה בחור, ר\"ע ספורנו ורמבמ\"ן) כאנשים חסרי עצה ומשועממים בצרתם ואין בהם דעת להימלט ממנה. ההתפעל מורה על הרוב פעולה שאדם פועל על עצמו, ולפעמים יבוא ג\"כ על פעולה ששני בני אדם (או יותר) פועלים זה על זה, כמו לכה נתראה פנים (מלכים ב' י\"ד ח'). מה שכתוב ברש\"י: שעדיין יש לו שבר, צ\"ל סבר (תקוה), עיין בראשית רבא (פ' צ\"א א') וכן בכ\"י שבידי הוא בסמ\"ך."
            ],
            [
                " ונחיה ולא נמות: הכוונה ונחיה, תחת שאם לא תרדו שמה נמות ודוגמת זה למעלה מ' כ\"ג , וכ\"ז י\"ב ."
            ],
            "",
            [
                "אסון: מיתה משונה במקרה רע, כמו ואם אסון יהיה (שמות כ\"א כ\"ג), ויראה זאת היה לו לירוא גם על שאר בניו, כי כל הדרכים בחוקת סכנה, אלא חשב כמו שחשב בבואו אל עשו והיה המחנה הנשאר לפלטה, ומכולם בחר בבנימין שהיה בן אהובתו, ואחיו איננו ואמו מתה. ודעת רלב\"ג ודון יצחק כי מפני שמתה רחל בדרך ובנה יוסף ג\"כ לפי מחשבתו, היה יעקב ירא שמא כך היה מזל רחל שהיא ובניה ימותו בלא עתם. ויח\"ף אומר, כי אולי היה יעקב חושד את בניו שמא הם היו סיבת מיתתו של יוסף, כי ידע שלא היו אוהבים אותו והיו מקנאים בו, ואחר שיוסף איננו ויעקב היה מחבב את בנימין כבן זקונים ולהיותו בן רחל אהובתו, חשש שמא גם בו יקנאו וישנאוהו, והנה לא היה יעקב רוצה לגלות לבניו החשד הזה שהיה חושד אותם שלא להרבות הקטטה בתוך ביתו, אך שמר את הדבר בלבו ולא רצה לשלוח עמם בנימין פן יקראנו אסון, כלו' פן יגרמו מיתתו, ואח\"כ יאמרו לו שנטרף; ואח\"כ כשסיפרו לו דברי יוסף התחזק בלבו החשד הזה, כי הדברים שהיו מספרים היו זרים ובלתי מצויים, רק אחר שיהודה ערב את הנער, אז האמין שלא יעשו לו רעה ואז שלח אתם את בנימין."
            ],
            [
                "בתוך הבאים כי היה הרעב בארץ כנען: נראה כמיותר, אבל הכוונה (כדיברי משה עהרענרייך) כי להיות שהיה הרעב בארץ כנען, אחרים רבים באו משם לשבור אוכל, ואע\"פ כן לא אמר להם יוסף מרגלים אתם, ואלו נבדלו לרעה מכל שאר הבאים."
            ],
            [
                "הוא המשביר: שבר בקל ענינו על הרוב קנין, ועל המעט (למעלה מ\"א נ\"ו , וגם שם היה אפשר לעשותו הפעיל וישבר) יורה על המכירה, והנה נקרא משגיר מי שמוכר וגורם לאחר שיקנה, וכן בעמוס (ח' ה' ו') מתי יעבור החדש ונשבירה שבר, ומפל בר נשביר, ולא כדיברי ר\"ש דובנא (ומכלל יופי ורד\"ק) שהמוכר נקרא שובר ויוסף נקרא משביר שהיה מצווה לאנשיו שימכרו."
            ],
            [
                "קשות: זה כלל, ואח\"כ מפרש."
            ],
            [
                "ויכר יוסף וגו': חזר ואמר שהכירם, לומר כי אחר ששמע קולם נתחזקה הכרתו בהם, והם אולי לא שמעו קולו, כי בלחש היה אומר דבריו אל המליץ והמליץ היה מפרש להם בלה\"ק, ואף אם אולי שמעו קולו אין ספק שנשתנה קולו ומראה פניו במשך עשרים שנה; מלבד שהוא היה יודע שהם צריכים לבוא אליו, והם היו מאמינים שהוא נטרף זה עשרים שנה, והנה אין ללמוד מכאן אם היה זקנו מגודל אם לא."
            ],
            [
                " אשר חלם להם: אין נ\"ל לפרש חלם עליהם כי שמוש הלמ\"ד הוא להנאת פלוני, וכאן היה הענין צער להם (אע\"פ שלבסוף נהפך לטובתם), לפ ' נ\"ל שהוא לשון קצרה, אשר חלם והגיד להם. ",
                "מרגלים אתם: נ\"ל כי בדבריהם מצא מקום להיתלות, כי הוא שאלם מאין באתם והם השיבוהו יותר משאלתו, מארץ כנען לשבור אוכל, וזה דרך הרמאים להקדים השקר לבלתי יוולד החשש, ולפיכך אמר מאחר שמיהרתם לומר כי לשבור אוכל באתם, מה שלא שאלתי מכם, ידעתי כי לא לכך באתם. ",
                "ערות הארץ: יש שפירשו מקום שהארץ ערומה וגלויה ונוחה להיכבש, כדעת רש\"י ; וראב\"ע פירש כל דבר שמסתירים אותו נקרא ערוה, והטעם מסתרי הארץ, יהיה מה שיהיה."
            ],
            "",
            [
                "כלנו בני איש אחד נחנו: לכך אנו הולכים יחד, ולא בשביל עצה רעה כמרגלים (רשב\"ם). כנים: אמיתיים, כמו כן דברת (רש\"י), ועיקר המילה ענין קיום כמו וכנו נחשת (שמות ל\"ח ח') וכן מילת נכון ענינה קיים וענינה אמיתי, וכן אמת ואמונה ונאמן עיקרם ענין קיום, וכן בלשון ארמית, \"יציב\" תהילה הוראתו נטוע בארץ שלא ימוט ממקומה והנה אמת ויציב ונכון וקיים כולם עיקר ענינם דבר קבוע שלא יזוז."
            ],
            "",
            [
                "שנים עשר: אולי ייפלא בעיניך בראותך עשרה אחים, לכן דע כי באמת י\"ב היינו."
            ],
            [
                "הוא אשר דברתי וגו': בכל שעה היו מוסיפים לומר דבר שלא שאל מהם, והוא אומר כי זה מחזק סברתו שהם בדאים, כי שקרים הרבה מוכנים בפיהם לרמות את הבריות, ולכך א\"א להם לצאת מן החשש, אא\"כ יביאו את אחיהם הקטון להראות אמיתת דבריהם."
            ],
            [
                " בזאת תבחנו: בזה שאמרתם שיש לכם עוד אח אחר. ",
                "חי פרעה: נתחבטו המדקדקים בדקדוק מילת חי, ר' יהודה חיוג אומר שהיא שם דבר כמו חיים, ובל' יחיד חי ובסמיכות חי; וזה רחוק מאד כי הנה שם חיים מצוי במקרא כחמישים ומאה פעמים, ותמיד הוא בלשון רבים, כמו פנים, ובשום מקום לא נמצא בלשון יחיד, וגם בסמיכות אומרים חיי שרה (למעלה כ\"ג א') ובכינויים חיי חייך ולמה בלשון שבועה יאמרו אותו בלשון יחיד? לכך נטה רד\"ק מדרך זו ואמר כי שם היים הוא בלשון רבים לעולם, ולא יתפרד, ואמר כי חי הוא כמו חיי, אלא שיו\"ד השורש נעלמת, ועמו הסכים המבאר; וזה אמנם ייתכן אם היה השם חים כמו מים (בסמיכות מי), אבל השם הוא חיים ביוד דגושה, ואיך ייתכן שישמיטו יו\"ד דגושה? ואני בראותי וחי אחיך עמך (ויקרא כ\"ה ל\"ו) נ\"ל כי מילת חי איננה שם, אלא פועל, וגם רד\"ק אומר שזה הוא פועל, אלא שלדעתו הוא עבר, ובא על משקל פעל, וזה ג\"כ דוחק גדול, ובראותי כי על כל פנים אין מנוס שתהיה קצת זרות בתבה זאת, נ\"ל כי להיות מליצת חי פלוני וחי נפשך שגורים הרבה בפי ההמון כשרוצים להישבע שבועה, באה במילת חי זרות שאין כמוה בכל לה\"ק, והיא השמטת אות האית\"ן. והגה וחי אחיך עמך משפטו לפי דעתי ויחי, וכן חי פרעה משפטו יחי פרעה, חי נפשך משפטו תחי נפשך, ולפי זה יובן למה נשתנה הניקוד בין חי פרעה, חי נפשך ובין חי ה', כי חי פרעה וחי נפשך הם זמן עתיד, והכוונה שיהיה המלך (כלומר שימות) אם לא אעשה כך וכך, ואין השבועה על הזמן ההווה עתה, כי היות המלך חי עתה זה דבר ידוע; אמנם חי ה' הוא בינוני, והשבועה היא על הזמן ההווה, כלומר האל הוא הי (כלומר בהפך ח\"ו) אם לא אעשה כך וכך, כלו' כמו שא\"א שלא יהיה האל חי, כן לא יהיה הדבר שלא אעשה כך וכך. אבל וישבע בחי העולם (דניאל י\"ב ז') אינו אלא שם התואר, והכוונה במי שהוא חי לעולם, וכמוהו ושלוי עולם (תהלים ע\"ג י\"ב), שהם שלוים ושאננים תמיד, ור ' יעקב לומברוזו טעה בדברי הרמב\"ם שאמי (יסודי תורה פרק ב הלכה י') כי לכך אין אומרים חי ה' נמו שאומרים חי פרעה מפני שהוא וחייו אחד לא יתפרדו; והוא לא הבין כי אין ענין לזה כאן אצל חי העולם, כי כאן אין המילה סמוכה לשם האל אלא להעולם שענינו נצחיות, ומלאו לבו להגיה בתנ\"ך שלו (ויניציאה שצ\"ט) והדפיס וישבע בחי העולם, והשחית הכוונה, כי חי העולם לא יורה אלא שהעולם הוא חי. ובעל ויעתר יצחק (סימן קל\"א) על אל חי העולמים האריך ולא אמר כלום, ותהילת דברי פיו סכלות, כי אמר כי חיים הוא רבוי זוגי. ולפי מה שאמרתי יש לקיים גם דברי הרמב\"ם, כי לכך אומרים באדם חי פרעה וחי נפשך בל' עתיד, מפני שהוא עלול למות, אבל באל אומרים שהוא חי בזמן הווה, כי תואר חי אצל האל אין ענינו כענינו אצל בשר ודם, שחי בזמן מיוחד ומת בזמן אחר, אך ענינו חי לנצח ובלתי עלול למות, וכשאמרת שהוא חי כבר הודית שהוא חי לעולם, ולפיכך לא יעלה על הדעת לומר יחי האל, כמו שאומרים יחי פרעה ותחי נפשך, כי הוא וחייו לא יתפרדו, כי א\"א להעלות על הדעת אלוה שלא יהיה חי לנצה. זה הוא לדעתי טעם החלוף הזה בין ניקוד חי פרעה וחי נפשך לנקוד חי ה'. ",
                "אם תצאו מזה: כל \"אם\" שבל' שבועה ענינו הפך משמעות המליצה, חי פרעה אם תצאו ענינו אני נשבע שלא תצאו. הי אני אם לא כאשר דברתם באזני כן אעשה לכם (במדבר י\"ד כ\"ח) ענינו אני נשבע כי כאשר דברתם כן אעשה לכם, והסיבה בזה כי מילת חי בשבועה ענינה ההפך, ימות פרעה אם תצאו, אינני חי אם לא אעשה לכם כאשר דיברתם באזני; וכן היו אומרים כה יעשה לי אלהים וכה יוסיף אם לא אעשה כך וכך, ולא היו מוציאים מפיהם הקללה."
            ],
            [
                " האסרו: צווי שאחר צווי, שלחו והאסרו, ענינו לעתיד, כמו דרשוני וחיו (עמוס הי ד') וכן למטה (פסוק י\"ח) זאת עשו וחיו. ",
                "האמת אתכם: לשון קצר, וייבחן אם אמת אתכם."
            ],
            [
                " ויאסוף אותם וגו': הנכון כדיברי החכם י' ש' ריגיו כי כשאמר להם יוסף: שלחו מכם אחד, ענו ואמרו: לא יוכל הנער לעזוב את אביו וגו' ככתוב למטה, ולא רצו לשלוח אחד מהם, כי ידעו שאביהם ימות בצער אם לא ישוב אליו כ\"א בן אחד תחת עשרה, ואף אם לא ימות, הנה לא ישמע ולא יאבה לשלוח את בנימין עם אחד מהם לבדו; ויוסף נתנם כולם במשמר עד שיבררו אחד שילך, כי לא היה אחד שיחפוץ ללכת, וכולם היו בוחרים להיות במאסר מלראות בצרת אביהם, או שאמרו לחכות עד יעבור זעם, אז הלך הוא אליהם והחליף גזרתו."
            ],
            [
                " וחיו: באופן שתחיו, כלו' וייטב לכם ויחיו אנשי בתיכם, כי אמנם במאסר אין ספק שלא היו מתים ברעב, אמנם בעודם שם לא היה לחם לבני ביתם; ולדעת אחרים שאם לא ילכו לקחת אחיהם וייאמנו דבריהם, אז ימותו כמרגלים."
            ],
            [
                "שבר רעבון בתיכם: מה שישברו בו רעבונם."
            ],
            [
                "ולא תמותו: כי אז תוכלו לשוב ולשבור שבר כל עת שתרצו, כי לא תראו פני בלתי אחיכם אתכם."
            ],
            [
                "אבל: עיין למעלה י\"ז י\"ט . ",
                "אשמים אנחנו: שורש אשם עיקר ענינו הכרת החטא, כמו ואשם או הודע אליו חטאתו אשר חטא בה (ויקרא ד כ\"ב כ\"ג, וכ\"ז כ\"ח), ואחר כך הושאל ל' אשם להורות על החרטה, כמו ולא יאשמו כל החוסים בו (תהלים ל\"ד כ\"ג) לא יצטרכו להתחרט על בטחונם בו; גם הושאל להורות שפלוני חייב עונש על מה שעשה, כמו כל אכליו יאשמו (ירמיה ב' ג') ושנאי צדיק יאשמו (תהלים ל\"ד כ\"ב), וכן כאן אשמים אנחנו על אחינו, אנו חייבים עונש על מה שעשינו לו; אם היה כתוב חטאנו לאחינו היתה חרטתם על שהרעו לו, אבל באמרם אשמים אנחנו על אחינו הכוונה אנו ראויים לעונש מפני מה שעשינו לו."
            ],
            [
                "הלא אמרתי אליכם וגו': עיין למעלה ל\"ז כ\"ב. ",
                "וגם דמו: כי סבורים היו שמת, (עיין למעלה ל\"ז כ\"ח באגרת שמואל חיים בן דוד לא-לי), וזה היה ג\"כ סיבה שלא הכירוהו."
            ],
            [
                " בינותם: בינם מצד אחד ובינו מצד אחר, עיין למעלה כ\"ו כ\"ח ."
            ],
            [
                "את שמעון: אחר ששמע כי ראובן אמר: אל תחטאו בילד, אמר א\"כ מי שבא אחריו בסדר תולדותם הוא היה המסית אותם, כי מסתמא הקטנים נשמעים לגדולים, ואם שני האחים הראשונים, ראובן ושמעון, לא היו מסכימים בדבר, לא היה נעשה."
            ],
            [
                "ולהשיב: ויצו להשיב."
            ],
            "",
            [
                "ויפתח האחד: אחד מהם (ראב\"ע ורד\"ק), ואין צורך שיהיה אחד מיוחד, אבל כן הוא דרך הלשון, כמו (ויקרא י\"ד ד' ה') ולקח למטהר שתי צפרים חיות ושחט את הציפור האחת, ורבים ככה. ",
                "אמתחתו: שק גדול הנמתח על גוף הבהמה מכאן ומכאן, ואין צורך שיהיה לו שתי פיות כדעת רמב\"ן , ולפי דעתו היה מן הראוי שתהיה המילה בלשון זוגי, כמו מכנסיים. ולדעת אנקלוס שתירגם טועניה אין ענינו שק אלא דרך כלל כל משא שמותחין על הבהמה."
            ],
            "",
            "",
            "",
            "",
            [
                "בני אבינו: בני אב אחד ולא בני אם אחת (יח\"ף ז\"ל)."
            ],
            [
                " ואת רעבון בתיכם: נראה כדעת אנקלוס וראב\"ע האוכל הצריך לרעבון בתיכם קחו; והטעמים צריכים עיון, כי נראה שהיה ראוי להיות בתיכם בתביר וקחו בטפחא, ונראה שהוא ממשפטי הטעמים לחבר יחד שני פעלים שפעולתם נעשית כאחת, וכן למעלה (י\"ט) ואתם לכו הביאו שבר רעבון בתיכם, לפי ההגיון היה נראה שמילת לכו ראויה לטעם מפסיק, כי אין שבר רעבון בתיכם נקשר עם לכו, וצ\"ע מ\"ג י\"ג וקומו שובו, ולא כן מ\"ד ד' קום רדוף ומ\"ה י\"ז ולכו-באו."
            ],
            "",
            [
                "והנה איש צרור כספו בשקו: מצאו שכל אחד היה צרור כספו בשקו. פעמים הרבה מילת והנה ענינה כמו וימצא וימצאו, כמו (למעלה כ\"ט כ\"ד) ויהי בבקר והנה היא לאה, וימצא שהיא לאה."
            ],
            [
                "אותי שכלתם: לא חשד אותם שהמיתו את שמעון, אך מאחר שלא היה רוצה לשלוח את בנימין, הרי שמעון לא יוכל לשוב והרי הוא אבוד ממנו. עלי היו כלנה: אין הכוונה על הצרות האלה בפרט (כדעת ראב\"ע ורמבמ\"ן), אלא על כל צרות שבעולם, אין צרה שלא באה עלי; היה נראה לי כי \"ואת בנימין תקחו\" דבק למעלה, ולפי זה היה ראוי להטעים ושמעון איננו ברביע, לא בזקף (יוסף איננו ושמעון איננו), אך בעל הטעמים מפרש כך: ואם את בנימין תקחו, אז עלי יהיו כל הצרות שבעולם."
            ],
            [
                "את שני בני: שנים מבני (רד\"ק, וכן דעת שאר הקדמונים). הן אמת כי מילת את מורה על דבר מיוחד וידוע, כמו ה\"א הידיעה, ומשמעות את שני בני הוא שני בני הידועים, כלו' שלא היו לו אלא שני בנים, וידענו כי היו לו ארבעה בנים (למטה מ\"ו ט'), לפיכך יש אומרים (י' ש' ריגיו ובוצר עוללות) כי חצרון וכרמי לא נולדו עדיין, ודעתי נוטה לדעת הקדמונים כי בכמה מקומות מצאנו ה\"א הידיעה על דבר בלתי מיוחד, כמו למעלה פסוק כ\"ז ויפתח האחד את שקו, עיין שם. ",
                "על ידי: על אחריותי (ר\"ש דובנא), מליצת על יד נמצאת להוראת הנתינה ביד שומר שאחריות הפיקדון עליו, עיין שמואל א' י\"ז כ\"ב , מלכים ב' י' כ\"ד , י\"ב י\"ב , וכ\"ב ה' וט'."
            ]
        ],
        [
            "",
            [
                "ויהי כאשר כלו: לא כלו ממש, אלא שלא נשאר מהשבר רק מעט, שאם אתה אומר כלו ממש, א\"כ מה אכלו הנשים והטף משעה שהלכו הגדולים עד שובם ממצרים? (יוסף ירא)."
            ],
            [
                "לא תראו פני: דעו שאם תבואו בלא אחיכם, לא תראו פני, לא יהיה לכם רשות לבוא לפני ולא יותן לכם שבר. זה טעם העד העיד בנו האיש, הזהירנו והודיענו: אם תעשו כך וכך יקרה לכם כך וכך; ואולי גם אונקלוס לכך נתכוון להודיע שאינו ציווי אלא אזהרה, ולכך נטה מלשון המקרא (עיין רש\"י ) ותירגם אלהן כד אחוכון עמכון."
            ],
            "",
            "",
            [
                " העוד לכם אח: למה נכנסתם בעניין זה להגיד לו אם יש לכם אח אם אין. לא אמר שהיה להם לומר שקר, אך לא היה להם להיכנס בעניין זה. ",
                "למה הרעותם לי: אין זו שאלה אלא תרעומת, והנה היה לו להתרעם על זה מיד כשראה שאין עמהם שמעון, אך החריש ולא רצה להכעיס תשעה בנים גדולים בשביל דבר שכבר היה ואין לו תקנה, מלבד כי שמעון לא היה חביב לו כבנימין, ותמיד היה מקוה שישובו לשבור אוכל גם בלי שילך עמהם בנימין, אבל עכשיו כשראה שלא היו רוצים ללכת בלי אחיהם אתם, לא יכול עוד לשים לפיו מחסום והתרעם עליהם."
            ],
            [
                "שאל שאל האיש: הוצרכו לשנות ממה שהיה אמיתת הענין, כדי להתנצל מתרעומת אביהם (דון יצחק) ועיין למטה מ\"ד י\"ט ."
            ],
            "",
            "",
            "",
            [
                "מזמרת הארץ: מן הםירות היותר משובחים ומהוללים. ",
                "דבש: דבש דבורים מצוי הוא במצרים הרבה, וכן דבר תמרים, ויש אומרים שהוא עשוי מצימוקים והוא נקרא בל' ערבי dibs, ועד היום מביאים ממנו מחברון למצרים משא שלוש מאות גמל בכל שנה, ומערבים בו מים ושותים אותו במקום יין, והיין מעט במצרים."
            ],
            [
                "וכסף משנה: כסף כפול, ומה שכתוב אח\"כ ואת הכסף המושב איננו כסף שלישי (לדעת רש\"י), אך הוא (כדעת רמבמ\"ן)פירוש הקודם, והטעם תיקחו בידכם כסף כפול, כלו' (מלבד הכסף הצריך לשבור אוכל) עוד תשיבו בידכם הכסף המושב; ודע כי משנה כשהוא נפרד ונקוד סגול ענינו כפל, כמו לחם משנה (שמות ט\"ז כ\"ב) כסף משנה, ומשנה שברון (ירמיה י\"ז י\"ח), ומשנה כסף (למטה ט\" ו); אבל כשהוא סמוך לדבר אחר ונקוד צרי אז ענינו שני לאותו דבר כגון את משנה התורה הזאת (דברים י\"ז י\"ח) העתקה שנית דומה לראשונה, וכן משנה עונם (ירמיה ט\"ז י\"ח) עונש שווה לעוון; וכן כשאחריו למ\"ד, אעפ\"י שהוא נפרד, ענינו שני, כמו משנה למלך (אסתר י' ג') שני למלך, ודרך קצרה אומרים ג\"כ משנה במקום משנה למלך (מרכבת המשנה, למעלה מ\"א מ\"ג), וכן ושם משנהו אביה (ש\"א ח ב) שני לו, שנולד אחריו."
            ],
            "",
            [
                " כאשר שכלתי שכלתי: אפי' אשכל שלא ישוב בנימין, הנה אשכל כאשר שכלתי, לא תהיה זאת לי רעה חדשה כי כבר אני שיכול מיוסף ומשמעון, כמו שפירש רש\"י כאשר שיכלתי מיוסף ומשמעון שכלתי מבנימין; והטעם כי מי שכבר הפסיד הרבה ראוי לו לבקש תקנתו גם בדרכים מסוכנים שאולי יפסיד עוד יותר, מאחר שכבר הפסיד הרבה. ודומה לזה מאמר אסתר (אסתר ד' ט\"ו) וכאשר אבדתי אבדתי, אם אובד, אובד כאשר אבדתי כבר, כי כבר אני אובדת באבדן מולדתי. ",
                "שכלתי שכלתי: ענינם אחד, ונשתנה הניקוד לתפארת הקריאה, שלא תהיינה שתי המילים שוות ממש כמו אנה ואנה (מ\"א ב' ל\"ו)."
            ],
            [
                "ואת בנימין: דברי רש\"י אינם כאן בתכלית הדיוק כי פעל \"דבר\" בארמית משמש ג\"כ בהנהגת הבהמות (וינהג את הצאן תירגם אונקלוס ודבר ית ענא, שמות ג' א' וכן למטה י\"ח ולדבר ית חמרנא) והנהגתם איננה בדברים ממש, אלא בקול ובמקל, ושורש דבר בארמית הונח על ההנהגה. ולא על הדיבור."
            ],
            [
                "וירא יוסף אתם את בנימין: כשראה אותו עשה עצמו כאילו (לרוב עסקיו עם אנשים אחרים שהיו שם לשבור אוכל) לא ראה אותו, וכאילו שכח מה שציוה אותם להביא את אחיהם הקטון, ואח\"כ כשהיו בביתו והיה מופנה מעסקיו נשא עיניו וראה את בנימין (למטה פסוק כ\"ט) כאילו רק אז ראה אותו; וכל זה להעלים מהם כוונתו, שהיתה לעכב אצלו את בנימין. ",
                "וטבח טבח: היה משפטו וטבח, אך יש יוצאים מן הכלל, עיין דקדוקי סימן 586, ורש\"י פירש שהוא מקור, אבל אם היה מקור היה לו לומר כי \"אתו\" יאכלו, לא כי \"אתי\"."
            ],
            "",
            [
                " להתגולל עלינו: להתגלגל עלינו, לנפול עלינו כאילו הם דבר עגול המתגלגל והולך ומכה בכל גוף אשר ימצא בדרכו, וכן להתנפל עלינו, לנפול עלינו בתחבולה, כאדם העושה עצמו כאילו דבר אחר דחף אותו על חברו. ",
                "ואת חמורינו: אחר שהיו הם עצמם עבדים, מה איכפת להם אם ייקחו את חמוריהם? אך הכוונה לומר האדון הזה מעליל עלינו איזו עלילה להנאתו כדי לקחת אותנו ואת חמורינו."
            ],
            "",
            [
                "בי אדוני: מילת בי לשון קצרה, והוא בקשה מאדם שיטה אוזנו לדברי המדבר ויסב מחשבתו אליו, כאילו יאמר ראה בי, שים בי (איוב כ\"ג ו') וכן בי אדוני אני והאישה הזאת יושבות בבית אחד (מ\"א ג' י\"ז), בי אדני חי נפשך אדני אני האשה הניצבת עמכם בזה (ש\"א א' כ\"ו) אין ענינם בקשה ממש, אלא בקשת המדבר שיעיין השומע בו ובדבריו. ונשארה המילה הזאת בלשון יחיד גם כשהמדברים רבים, כמו שנשארה מילת אדני (עיין למעלה כ\"ג ו'). וגזניוס אומר כי המילה נגזרת מן בעי כמו בעו, וכמו שתירגם אונקלוס בבעו רבוני, שהוא כמו בבקשה; ונראה שכן היא או קרובה לזו דעת רש\"י; והראשון נ\"ל עיקר, אבל בייא בייא שהביא רש\"י הוא פועל סורי, ענינו ניחם, ומי שהוא בצרה צועק נחם נחם, כאומר הושיעה הושיעה."
            ],
            "",
            [
                "לא ידענו מי שם כספנו באמתחתינו: כתב המעמר שהיה מקום המאמר הזה בפסוק הקודם, אבל דיברו כך מפני שהיו נבהלים מאוד; ואין הדבר כן, אבל סיימו במה שפתחו, כי זה היה עיקר דאגתם, כמו שאמרו (פסוק י\"ח) על דבר הכסף השב באמתחתינו בתחילה אנחנו מובאים; לפיכך תחילה הגידו כי מצאו הכסף בפי אמתחותם ושהחזירו בידם וגם כסף אחר לקחו בידם לשבר אכל, ואח\"כ סיימו באמרם כי נקים הם מכל פשע, כי באמת לא ידעו מי שם כספם בשקיהם."
            ],
            [
                "אלהיכם ואלהי אביכם נתן לכם מטמן: תלמידי יהודה לוצאטו אומר כי הם הבינו שהמאמר הזה הוא זר מאוד בפי איש מצרי שלא יהיה מכיר אותם ואת משפחתם, ורוצים היו לשאול מי הוא זה האיש אדוני הארץ, אולי היה זמן מה בארץ כנען והכיר את משפחתם, אבל שמרו מחסום לפיהם כדי שלא ליתן מקום לומר שהם מרגלים."
            ],
            [
                "ויבא האיש את האנשים ביתה יוסף: כבר נכנסו (פ' י\"ז) אבל נתעכבו בפתח הבית (והוא פרוזדור, כמו פתח אוהל מועד) ואחר שהשקיט לבבם בדבריו (כמו שהעיר רש \"י) נכנסו אל הבית. וגם הבית שהיה נחלק לחלק חיצון (ורש\"י קורא לו פרוזדור), ובו רחצו רגליהם ונתנו מספוא לחמוריהם והכינו את המנחה, וחלק פנימי (רש\"י קוראו טרקלין), ושם הביאו את המנחה אל יוסף ושם אכלו עמו."
            ],
            "",
            "",
            [
                "וישאל להם לשלום: שאל לשלומם, כמו וישאלו איש לרעהו לשלום (שמות י\"ח ז') ושאלו לך לשלום (ש\"א י' ד'), וכן רבים. השלום אביכם: בלא למ\"ד, כמו ואתה שלום וביתך שלום (ש\"א כ\"ה ו'), והוא על דרך ואני תפילה (תהלים ק\"ט ד'), כי חמודות אתה (דניאל ט' כ\"ג), כי מרי המה (יחזקאל ב' ז'), שענינם איש תפילה, איש חמודות, אנשי מרי, ואין כאן חיסרון למ\"ד כדעת ראב\"ע, גם אין שלום שם התואר כדעת רד\"ק. ",
                "השלום אביכם וכו': להיותו זקן לא ייתכן שיהיה שלום לו ממש ושלא יהיה סובל אוזי חולי וחסרון בריאות, אבל אני שואל: העודנו חי, והם השיבוהו ע\"פ שאלתו: שלום לעבדך לאבינו עודנו חי, ואין צורך לדייוק ידידי מוהר\"ר איגל נ\"י."
            ],
            [
                " ויאמרו שלום לעבדך לאבינו עודנו חי : השומרונים (וכו בתרגום אלכסנדרי) הוסיפו: ויאמר ברוך האיש ההוא לאלוהים, והיא תוספת כדי לעשות את יוסף מכבד את אביו, כי היה נראה להם שלא ייתכן שיאמר לבנימין: אלהים יחנך בני, ולא יוציא מפיו שום ברכה לאביו; וכל זה הבל, כי לא בירך את בנימין אלא מפני שראה אותו, אך יעקב לא היה שם ולא היה מן הראוי לאיש אדני הארץ שיברך מי שלא ראה ולא ידע."
            ],
            [
                "יחנך: משפטו יחנך, אלא שהוקלה המילה, כמו ונבלה שם שפתם (למעלה י\"א ז') יזמו לעשות (שם י\"א ו') וכמוהו חנון יחנוך לקול זעקך (ישעיה ל' י\"ט); ולעניין חילוף הנקודות (יחנך במקום יחנך) עיין פראלעגאמעני שלי עמוד 125."
            ],
            [
                "נכמרו: בערו ונתחממו, כמו עורנו כתנור נכמרו (איכה י' ה') ודעת ראזנמילר (לפי התרגום האלכסנדרי) כי רחמים תחלת הוראתו מעיין, כענין רחם."
            ],
            "",
            [
                " לו לבדו ולהם לבדם: דרך כבוד, כי אין כבוד שר גדול שיאכלו על שולחנו אנשים נכרים ובני בלי שם; ולמצרים לבדם כי לא יוכלון המצרים וגו', וכן נראה דעת בעל הטעמים (נתיבות השלום והכורם). ",
                "כי לא יוכלון וגו': גם אם היוונים לא היו אוכלים, כעדות הירודוט, מפני חוקים הרבים שהיו להם בעניני איסור והיתר באכילה; הן אמת כי אם היו למצרים הרבה איסורי אכילה, כאשר לנו, היה ראוי שיוכלו לאכול גם עם אנשי דת אחרת כשיהיה המאכל מתוקן על פי חוקותיהם, כאשר גם אנחנו היום אין אנו נמנעים מלקרוא לביתנו איש נכרי ולאכול עמו על שולחננו. ורחוק הוא לומר שיוסף להיותו עברי לא היה שומר חוקי האכילה הנהוגים אצל המצרים, באופן שהמאכל הנעשה בביתו היה בחזקת איסור למצרים; כי הנה ראינו משה אומר (שמות ח' כ\"ב  הן נזבח את תועבת מצרים לעיניהם ולא יסקלונו, ואיך ייתכן שאיש נבון וחכם כיוסף ישחט בביתו את תועבת מצרים, ובפרט כי אשתו היתה מצרית ובת איש כהן. לפיכך נ\"ל ודאי כי האיש אשר על בית יוסף היה מכין כל מאכלי הבית מן המותר לפי המצרים וגם ביום ההוא לא שינה את המאכלים בעבור האנשים הקרואים אל שולחן יוסף, שהיו עברים, ולפי זה הקושיא שהקשיתי במקומה עומדת. ואולם רואה אנוכי כי אין בידנו לשפוט על חוקות המצרים הקדמונים, ואין ספק שהיתה האכילה עם העברים אסורה להם, אעפ\"י שאין טעם האיסור מובן לנו."
            ],
            [
                "ויתמהו האנשים איש אל רעהו: הביטו איש אל רעהו בפנים של תימהון, זה טעם מילת אל."
            ],
            [
                "וישכרו עמו: אצלו (רמבמ\"ן) והתחכם יוסף להשתדל שישתו וישכרו כדי שלא ירגישו בענין הגביע. ברש\"י כ\"י במקום \"ומשאת יוסף\" כתוב \"ושל יוסף\"."
            ]
        ],
        [
            "",
            "",
            [
                "אור: פעל עבר, בפלס מה טובו אהליך (במדבר כ\"ד ה), וכן כי אורו עיני (ש\"א י\"ד כ\"ט)."
            ],
            [
                "לא הרחיקו: פועל יוצא, והטעם לא הרחיקו היציאה לא הרחיקו לצאת, על דרך היטבת לראות (ירמיה א' י\"ב) הקשית לשאול (מ\"ב ב' י') וקרוב לזה הרעותם אשר עשיתם (פסוק ה ')."
            ],
            [
                "הלא זה: לא הזכיר הגביע ועשה עצמו כאילו אין ספק שהם יודעים למה רדף אחריהם, כי היה להם לידע מה שעשו ומה שגנבו. ",
                "והוא נחש ינחש בו: לא יחוש אדני על מחיר הגביע, כי במה נחשב הוא? רק נחש ינחש בו, כי הוא אשר הוא שותה בו והוא תמיד ינחש בו, שאם יפול מידו הוא לו סימן רע, ואם יישבר, הוא סימן יותר רע, ואם יאבד ממנו, הוא סימן רע עד מאוד. הפירוש הזה הביאו גם רד\"ק, אבל הביאו אחרי פירוש אחר, כאילו הוא מסופק בו; ולי נראה כי הוא לבדו הנכון, כי שורש נחש אין ענינו אלא כקבלת רבותינו (סנהדרין ס\"ה ע\"ב וס\"ו ע\"א) לקיחת סימן מן המאורע על מה שעתיד להיות, כאמרם מנחש זה האומר פתו נפלה מפיו, מקלו נפל מידו, צבי הפסיקו בדרך וכו ', וכן המילה השגורה בלשונם תמיד להוראה זו כגון אם אין נחש יש סימן (חולין צ\"ה ע\"ב) וכן נחשתי ויברכני ה' בגללך (למעלה ל' כ\" ז), מכל מה שקרה לי אחר שבאת אצלי שפטתי כי ברכני ה' בגללך, וכן (מלכים א' כ' ל\"ג) והאנשים ינחשו וימהרו וגו' היו מקשיבים לדבריו בכוונה גדולה לראות אם יתן להם בתשובתו אות לטובה או לרעה, והיו כאדם המנחש, היושב ומצפה איך יהיה הנחש אם לטוב ואם לרע."
            ],
            "",
            "",
            "",
            "",
            [
                "גם עתה כדבריכם כן הוא: גם עתה בפעם הזאת (אעפ\"י שאני חושד אחד מכם) כדבריכם כן הוא שאתם (כלו' הרוב מכם) אנשי אמת, כאשר הייתם לשעבר בעניין הכסף אשר מצאתם באמתחותיכם. ולפיכך אם אמצא הגנבה ביד איש אחד מכם לא אחשוד שנגנבה בהסכמת כולכם, ולזה לא יהיה נענש כי אם מי שתימצא בידו הגניבה (רלב\"ג בשם אביו, ואחריו דון יצחק ורמבמ\"ן)."
            ],
            "",
            "",
            "",
            [
                "ויבא יהודה: יהודה שעשה עצמו ערב נכנס בראש."
            ],
            [
                "נחש ינחש וגו': מי שהוא שליט על הארץ ראוי לו לנחש, וממה שיקרה לו ישפוט על מה שעתיד לבוא על כל המלכות, והנה עכרתם את הארץ."
            ],
            [
                "האלהים מצא וגו': עשה עצמו כמודה, כי ראה שאם היה מכחיש, לא היה מועיל כלום והיה מקציפו יותר, ואחר שראה שאין תקנה להציל את בנימין, בחר שתהיה האשמה של כולם יחדיו, ולא על בנימין לבדו; ובפרט כי בתחילה אמרו אשר ימצא אתו מעבדיך ומת, ואעפ\"י שהאיש אמר להם אשר ימצאו אותו יהיה לי עבד, הנה אם היה נשאר לבדו עבד, מי יצילו מיד אדוניו, אם ירצה להעליל עליו פעם אחרת? והנה אם מאהבתו את בנימין ואם מפני שערב אתו לאביו ואם מפני החרטה על מה שעשו ליוסף, בחר להיות הוא ואחיו בעבדות עם בנימין, ואולי במשך הזמן ימצאו מקום לברוח משם כולם יחדיו. וראזנמילר אומר כי יהודה האמין שבנימין גנבו."
            ],
            "",
            [
                " ויגש אליו יהודה: אחר שאמר להם דרך חיבה: ואתם עלו לשלום אל אביכם, הרהיב בנפשו עוז לבקש ממנו דבר לפנים משורת הדין מצד החמלה והחנינה; ור ' יהודה המכונה מיסיר ליאון בספרו נפת צופים האריך לבאר יקר תפארת המאמר הזה כולו. ",
                "ידבר נא עבדך דבר וגו': הרשני לדבר לפניך עוד דבר אחד, אעפ\"י שמן הדין לא היה לי להעיז פני לדבר לפניך והלתנגד למוצא שפתיך, כי כמוך כפרעה ומעלתך וממשלתך כמעלתו וכממשלתו (אח\"ם); ואמנם עיקר כוונת יהודה באמרו אשר הוא בא לדבר באזני יוסף הוא מה שפירש בסוף דבריו עתה ישב נא עבדך תחת הנער וגו' כי למעלה אמר לו הננו עבדים לאדני גם אנחנו גם אשר נמצא הגביע בידו, וזה לא רצה יוסף לקבל, כי היה זה מעשה עוול שיעניש מי שלא חטא; ועכשיו יהודה מבקש ממנו שיתרצה בחליפין, וישלח את בנימין לאביו וייקח יהודה במקומו, וזה מפני שהוא היה ערב בשבילו, וכמו שבזמן שאין הלווה יכול לפרוע חובו נפרעים מן הערב, כך עכשו שבנימין לא יוכל להישאר שם בלתי שימות אביו, יתרצה לקחת יהודה במקומו. והכורם מפרש ידבר נא וכו ' אעפ\"י שאתה חשוב כפרעה. ורשב\"ם ורמב\"ן ורלב\"ג פירשו כי ירא אנכי לדבר לפניך כי אתה כפרעה, ור\"ע ספורנו פירש כי מה שאטיח דברים נגדך איננו למיעוט חשיבותך בעיני, כי אמנם אתה בעיני כמלך. ונ\"ל שאם באנו לדרך זו יותר היה ראוי לומר בהיפך שאע\"פ שאני ניגש לדבר עמך, לא אזלזל בכבודך ולא אומר דבר שיהיה רע בעיניך, כי באמת חשוב אתה בעיני כמלך; וכן דעת קלעריקוס אלא שלפי זה היל\"ל כי כמוך כפרעה בעיני."
            ],
            [
                "אדני שאל: באמת לא שאל אותם על כך, אך אמר להם מרגלים אתם והיה זה מה שהכריחם לומר לו שנים עשר עבדיך וגו', ויהודה לא רצה להזכיר מאומה ממה שדיבר איתם קשות, והחליף הסיפור מעט, בחכמה ובתבונה (אח\"ם). ולדעת אוהב גר ז\"ל באמת שאל אותם יוסף על כל זה והכתוב קיצר למעלה."
            ],
            "",
            [
                "ואשימה עיני עליו: לא ייתכן לפרש אשגיח עליו לטובתו, כמו קחנו ועיניך שים עליו (ירמיה ל\"ט י\"ב) וכדעת רמב\"ן, רלב\"ג ור\"ש דובנא, שא\"כ נראה כאילו כבר פירש להם שדעתו לעכב אצלו, כי בלאו הכי מה צורך שישגיח עליו בבואו דרך עראי עם אחיו לשבור שבר, ואם היה אביו ירא פן יקראנו אסון, פחדו היה על סכנת הדרכים, לא על איזו שעה שהיה לו להתעכב במצרים. על כן נראה כדעת ראב\"ע שאין הכונה אלא שאראה אותו, אעפ\"י שראב\"ע סתר דבריו בתהלים ל\"ג י\"ח. והנה גם כאן התחכם יהודה ולא הזכיר שמה שרצה יוסף שיביאו אחיהם הקטן היה כדי לברר אם כנים דבריהם, והזכיר הענין כאילו רק דרך חיבה ביקש לראותו (אח\"ם)."
            ],
            [
                "ועזב את אביו ומת: ימות אביו (רשב\"ם וראב\"ע) כי דאגת מיתת אביו היא הגוברת בדברי יהודה, אם כי באמת היתה אהבת אביו חזקה בליבו, ואם כי חשב כי גם יוסף יחוס ויחמול על הזקן יותר ממה שיחוס על בניו כולם."
            ],
            "",
            [
                "פן אראה ברע: סיום הענין דבק עם תחילתו: ישב נא עבדך תחת הנער והנער יעל עם אחיו, פן אראה ברע אשר ימצא את אבי, ודוגמת זה עיין למטה מ\"ה י\"א ."
            ]
        ],
        [
            [
                " ולא יכול יוסף וגו': התחילה היה בליבו לעכב אצלו בנימין ולשלוח את אחיו בלי שיתוודע אליהם, ועתה כשאמר לו יהודה והיה כראותו כי אין הנער ומת, נכמרו רחמיו על אביו ומצא עצמו מוכרח להניח לבנימין שישוב אל אביו לבלתי ימות אביו, אך עם כל זה חשקו לקרב אליו בנימין נשאר בתקפו. והנה לא מצא תחבולה לשלוח את בנימין אל אביו וגם לקרבו אצלו, אלא כשיתוודע אליהם ויקראם כולם לבוא אצלו, או כדעת אח\"ם, בראותו עוצם התאמצות יהודה להשאר הוא עבד תחת בנימין נכמרו רחמיו על אחיו והסכים להתוודע אליהם; אך היה מתאפק ומושל ברוחו שלא להתוודע אליהם בפני המצרים הניצבים עליו לבלתי ישמעו גנותם ששנאו את אחיהם ומכרוהו; ואולם בסוף מאמרו של יהודה נכמרו רחמיו כל כך שלא יכול עוד להתאפק והוכרח לזעוק הוציאו כל איש מעלי.",
                "להתאפק לכל הנצבים: להתאפק כמו שהיה ראוי להתאפק בסיבת כל הניצבים עליו. ",
                "להתאפק: כמו המון מעיך ורחמיך אלי התאפקו (ישעיה ס\"ג ט\"ו). ",
                "הנצבים עליו: כמו וכל העם נצב עליך (שמות י\"ח י\"ד) ."
            ],
            [
                "ויתן את קולו בבכי: היה ראוי להנקד בבכי מפני האתנח, והנה לפי האמת אם היה האתנח תחת וישמעו מצרים היה ג\"כ נכון, כי שמיעת המצרים היתה מיד ושמיעת בית פרעה היתה אח\"כ. ואולי בעלי ניקוד היו מסופקים בזה וניקדו בבכי לפי השיטה האחת, ונתנו טעמים לפי השיטה האחרת."
            ],
            [
                "העוד אבי חי: חתימת דברי יהודה החרידה את דמיונו ונדמה בעיניו כאילו אביו בסכנה, ע\"כ צעק העוד אבי חי, אעפ\"י שכבר אמרו לו שהוא חי (הכורם)."
            ],
            [
                "גשו נא אלי: ראה אותם נסוגים לאחור וקרא להם בלשון רכה ודרך חיבה (רש\"י) , או לא היה רוצה לומר בקול רם אשר מכרתם אותי, שלא ישמעו המצרים (בעל הטורים). וא\"א ז\"ל אמר שלא רצה להשמיע ענין המכירה לבנימין, ולכך אמר שיגשו אליו כולם חוף מבנימין, וזה טעם והנה עיניכם רואות ועיני אחי בנימין, פירט את בנימין, כי באותה שעה היה עומד לבדו רחוק מעט מהם. ",
                "כי מכרתם אותי הנה: מכרתם אותי באופן שאבוא לכאן. כל הנה נאמר על תנועה למקום מה, לא לישיבה במקום."
            ],
            "",
            "",
            [
                "לפליטה גדולה: פליטה אין ענינו תשועה וכיוצא בה ואיננו שם מופשט, רק הוא שם של הנמלטים הנשארים אחרי שמתו רבים."
            ],
            "",
            "",
            "",
            [
                "פן תורש: תיכרת כמו להוריש גויים (ראב\"ע), ואין לפרש תתמסכן כי לא יתישב על \"וכל אשר לך\", שהם העבדים והשפחות, והנה פן תורש חוזר למעלה, רדה אלי פן תכרת. ועיין אוהב גר ע' 46."
            ],
            [
                "כי פי: בלא מליץ."
            ],
            "",
            [
                "על צווארי: עיין למעלה כ\"ז ט\"ז"
            ],
            "",
            "",
            "",
            [
                " חלב הארץ: מדינה שהיא ארץ דשנה והיא הטובה במדינות מצרים, כמו החלב שהוא היותר שמן בבהמה."
            ],
            [
                " ואתה צויתה זאת עשו: תחילה אמר לו: אמור אל אחיך זאת עשו טענו את העירכם, וזה היה בידם לעשות, ועכשיו מוסיף וזה אני מצווה אותך ואותם יחדו (כי אין הדבר תלוי בהם) זאת עשו וכו ' אתה והם. [ועיניכם אל תחס: נראה כי תחילת הוראת שורש חוס כענין חוש וחשש בלשון חכמים, שענינו כאב והרגשה; לא תהיה עיניכם כואבת על אבדת כליכם; וכיוצא בזה ואין חולה מכם עלי (שמואל א' כ\"ב ח')."
            ],
            "",
            "",
            "",
            [
                "בזאת: כמו כן (רשב\"ם), ואין ענינו כחשבון הזה (כדעת רש\"י) ויפה ננקדה הכ\"ף שוא, ואין כמוה (כי כל השאר בקמץ) כי במקום הזה הוראת המילה הזאת משונה, ויפה ג\"כ ננקדה המילה במפסיק קטן."
            ],
            [
                "אל תרגזו בדרך: לשון רגז בלה\"ק ענינו ניענוע ורעדה (רשב\"ם), כמו ומוסדי הרים ירגזו (תהלים י\"ח ח'), ירגזון יריעות (חבקוק ג' ז'), וירגזו ההרים (ישעיה ה' כ\"ה) והושאל על שאון והמית הנפש לכל סיבה שתהיה, כמו ורגזו וחלו מפניך (דברים ב כ\"ה) ופחדו ורגזו (ירמיה ל\"ג ט'), לב רגז (דברים כ\"ח ס\"ה), שהם על חרדת הפחד; מעצבך ומרגזך (ישעיה י\"ד ג'), וירגז המלך (ש\"ב י\"ט א), שהם על חרדת העצבון; למרגיזי אל (איוב י\"ב ו'), ברגז רחם תזכר (חבקוק ג' ב') שהם על החימה והחרון. ובל' ארמית נאמר תמיד על החימה והחרון. וכאן הנכון כפירוש רש\"י שלא יריבו זה עם זה על דבר מכירתו, וכדברי ר' יונה (הביאו רד\"ק) אל תתקוטטו זה עם זה על מכירתי לאמר זה לחברו אתה גרמת מכירתו, וכן היא ג\"כ דעת הרלב\"ג."
            ],
            "",
            [
                "ויפג לבו: מענין פיק ברכיים (נחום ב' יא) וכן תפוג תורה (חבקוק א' ד') תמעד ונוטה בלי קיום משפט; וכן נפוגותי ונדכיתי (תהלים ל\"ח ט') פקו כוחותי מרפיון; והושאל על ביטול והשבתה, כמו נגרה ולא תפוג (שם ע\"ז ג'), לא תשבות, וכן אל תתני פוגת לך (איכה ב' י\"ח) מאין הפוגות (שם ג' מ\"ט) (בן זאב באוצר השורשים), ומזה בלשון חכמים פקפוק גם ספק; ורזנמילר וגזניוס פירשו מלשון סורית וערבית נשאר קר, ולא נתפעל לדבריהם כי לא האמין להם; ואני מפקפק בזה, כי נ\"ל כי גם בל' סורית עיקר ענין השורש הזה להיות תש כוח, לחסור, והוא קרוב לענין שביתה וביטול שהזכרתי למעלה, כמו וריחו לא נמר (ירמיה מ\"ח י\"א) תירגום יותנן וגם בתרגום סורי לא פג, וכן בברית חדשה (מתיא כ\"ד י\"ב); וכן בלשון חכמים מפיגין טעמן (פסחים מ\"א ע\"א) (טעמם נחלש), שתפוג צינתו (תחלש צינתו שבת מ' ע\"ב); וכן אונקלוס תרגם כאן: והוו מליא פייגן על לביה, הדברים (שהיו בניו אומרים לו) היו חלשים ובלתי נכנסים בלבו."
            ],
            [
                "את העגלות: שלא היו עמכם בהליכתם. ",
                "רוח יעקב: אחר כמה שנים שהיה מתאבל חזרה רוחו לקדמותו."
            ],
            [
                "רב כוחי עוד יוסף בני חי: אחרי ראותו העגלות אמר די במה שהייתי עד היום ביגון ואבל כי עתה אין עוד ספק, כי יוסף בני חי, ומילת רב ראויה לזקף גדול. ",
                "אלכה ואראנו: אלך לראותו ואשוב, לא אלך לראות את כבודו ואת גדולתו, ולא כדי שיכלכל אותי, רק אלכה ואראנו (דון יצחק)."
            ]
        ],
        [
            [
                "ויבא בארה שבע ויזבח זבחים: באר שבע היא גבול דרומי לא\"י (כמו שכתוב במקומות רבים במקרא מדן ועד באר שבע), וקודם שיצא מא\"י רצה לדעת רצון האל, שמא ימנענו כאשר מנע את אביו ואמר לו (למעלה כ\"ו ב) אל תרד מצרימה וזבח זבחים כדי שתבוא אליו רוח נבואה (רד\"ק), ואולי היה דואג שמא בלכתו מצרימה עם כל בני ביתו לא יוכל עוד לרשת את א\"י, ולכך אמר לו אל. ",
                "במראת: באחת ממראות הלילה; ובתחילה עלה בדעתי לומר כי להיות התבה תירא מרדת מצרימה, כי שם תהיה לגוי גדול וזרעך ישובו הנה ויכבשו את הארץ. כתובה בלא וי\"ו יתכן לקרוא במראת בפתח תחת האל\"ף ועתה נ\"ל שאין מקום לדבר זה שאם תהיה הקריאה במראת הלילה תהיה הכוונה במראה מיוחדת הנודעת כבר."
            ],
            "",
            "",
            [
                " אנכי ארד: משל על השגחתו. ",
                "אעלך: את זרעך. ",
                "ויסף ישית ידו על עיניך: במותך, כן מנהג החיים עם המתים (ראב\"ע). כך היה מנהג הקדמונים שהבן או הקרוב יסגרו עיני המת."
            ],
            "",
            "",
            "",
            [
                " ואלה שמות בני ישראל: בני ישראל הוא שם המשפחה והאומה, וגם יעקב נכלל עמהם; וזה טעם יעקב ובניו, ושיעור הכתוב כך הוא: ואלה שמות הנקראים בני ישראל הבאים מצרימה, כלו' יעקב ובניו; ולכך במספר הראשון שהזכיר, והוא מנין בני לאה מנה גם יעקב, באמרו שהם ל\"ג אעפ\"י שאינם רק ל\"ב, ואעפ\"י שאמר כל נפש בניו ובנותיו, הכוונה כל נפש משפחתו, ויעקב עמהם, וכן אמר משה (דברים י' כ\"ב): בשבעים נפש ירדו אבותיך מצרימה, ואין ספק שלא הוציא את יעקב מן המנין (רשב\"ם וראב\"ע). ואח\"כ אמר (פסוק כ\"ז) כל הנפש לבית יעקב הבאה מצרימה שבעים,כי גם יעקב נכלל במשפחה הנקראת בית יעקב. רק באמרו כל הנפש הבאה ליעקב מצרימה הפריד הבאים (שהם הבנים) מאביהם אשר אליו יתיחסו (הבאה ליעקב) ופירש שהם יוצאי ירכו, על כן אמר ששים ושש, ועם יעקב הם ס\"ז, וחז\"ל השלימו המנין עם יוכבד שאמרו (סוטה י\"ב ע\"א) שנולדה בין החומות בבואם למצרים. ואני בילדותי אמרתי כי אולי דינה נתעברה משכם וילדה בת והבת ההיא קראו שמה הכנענית, כי היה אביה כנעני, ולקח אותה שמעון על נשיו לא לאישה וילדה לו שאול, וזה טעם ושאול בן הכנענית (פסוק י') שלא היה צריך להזכיר שם אמו, אלא הזכירה להיותה גם היא מיוצאי ירך יעקב, ובה נשלמו השלושים ושלוש נפשות בני לאה. וכשבא לומר (פסוק כ\"ו) וכל הנפש הבאה ליעקב מצרימה יוצאי ירכו מלבד נשי בני יעקב, הוציאה מן הכלל ואמר ששים ושש, מפני שגם היא אחת מנשי בני יעקב, ועמה היה ס\"ז, ועם יוסף ובניו הרי שבעים, ודעת רשב\"ם וראב\"ע היא עיקר."
            ],
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            "",
            [
                " יוצאי ירכו: כנוי לאבר המוליד (לפי שהוא בין הירכיים), וכן באשה ונפלה ירכה (במדבר ה' כ\"ז) כנוי לרחם (תשבי ערך אבר), ואיננו כמו מחלציך יצאו (למעלה ל\"ה י\"א) שאם כן היה לו לומר ירכיו."
            ],
            [
                "הבאה: ל' עבר, והה\"א במקום אשר, עיין למעלה כ\"א ג'."
            ],
            [
                "שלח: יעקב. ",
                "להורות: כדי שיוסף יורה לו הדרך לגושן קודם בואו של יעקב."
            ],
            [
                "וירא אליו: תיכף כשנראה אליו נפל יעקב על צואריו (הרמב\"ן)."
            ],
            [
                " אמותה הפעם: הלואי ואמות עתה, כלומר אין רע אם אמות עתה, אחרי ראותי שאתה חי, ואם עתה אמות, אמות בשיבה טובה ולא ביגון, כמו שהייתי אומר קודם לכן כי ארד אל בני אבל שאולה (ל\"ז ל\"ה). ",
                "הפעם: כמו זאת הפעם עצם מעצמי (למעלה ב' כ\"ג)."
            ],
            "",
            "",
            "",
            [
                "בעבור תשבו: הם דברי יוסף, ומדבריו למדו לומר לפרעה (למטה מ\"ז ד'), ועתה ישבו נא עבדיך בארץ גשן. ",
                "כי תועבת וגו': כי המצרים היו עובדים קצת הבהמות ולא שוחטין אותן ולא היו נהנין מהן, וע\"כ רצה יוסף שישבו לבדם ולא יתערבו עם המצרים, ובפרט כי ארץ גשן לפי הנראה ולפי דעת אחדים היתה קרובה לארץ כנענן, ואולי שלא היה מנהג יושביה כמנהג המצרים."
            ]
        ],
        [
            "",
            [
                "מקצה: המ\"ם לשימוש, והראיה ולמקצה השמים ועד קצה השמים (דברים ד' ל\"ב), מקצה הארץ ועד קצה הארץ (שם י\"ג ח' וכ\"ה ס\"ד) כי קודם עד תבוא מ\"ם משמשת, וכאן הכוונה מהם, מתוכם, מביניהם, חמישה מביניהם; וכן ולקחו עם הארץ איש אחד מקציהם (יחזקאל ל\"ג ב') מתוכם, מביניהם, ואעפ\"י שמילת מקצה עיקרה מן קצה, נהפכה לשמש כאילו היא שם על חלק הדבר, וכן בלשון חכמים מקצת, כגון מקצת היום ככולו (פסחים ד\" ע\"א)."
            ],
            "",
            [
                " לגור בארץ באנו בי אין מרעה: ולא נוכל להתפרנס על ידי מלאכתנו שהיא מלאכת המרעה, לפיכך באנו לכאן לראות אם נמצא פרנסה באיזה אופן שיהיה, על דרך ויהי רעב בארץ וילך איש מבית לחם יהודה לגור בשדי מואב (רות א' א')."
            ],
            [
                "באו אליך: יוסף אמר באו מארץ כנען והנם בארץ גשן, ולא אמר באו אלי, כאילו אינם צריכים לו, ופרעה אמר באו אליך, כדי שתעזרם, ועיין דון יצחק."
            ],
            [
                "ושמתם שרי מקנה על אשר לי: אמר ראב\"ע על הסוסים והפרדים, ועל פי מה שאביא למטה (שמות א' ח') בשם יאסט כי המלך הזה לא היה מצרי אלא מן המלכים הרועים שבאו מארץ אסיה וכבשו את מצרים, ייתכן שהיה המלך בעל מקנה צאן ובקר."
            ],
            [
                "ויברך: כל דרישת שלום יש לה ברכה, כגון שלום לך, יברכך ה'."
            ],
            "",
            [
                " ימי שני מגורי: רמז להישארות הנפש, כמו כי גר אנכי עמך (תהלים ל\"ט י\"ג), כי גרים אנחנו לפניך ותושבים ככל אבותינו כצל ימינו על הארץ (ד\"ה א' כ\"ט ט\"ו) (החכם י' ש' ריגיו); ולדעת בני ז\"ל אין הכוונה על קוצר חיי העולם הזה אלא על שאין האדם שליט במאורעותיו ושהכול ביד ההשגחה האלהית, וזה טעם כי גר אנכי עמך תושב וגו', שהאל הוא כבעל הבית והאדם דר אצלו כגר תושב. ",
                "מעט ורעים וגו': לפי שנראה יעקב בעיניו זקן יותר מדי, ששאל לו כמה ימי שני חייך, השיב לו יעקב מעט הם אבל רעים הם, ולכך אני נראה בעיניך זקן יותר מדאי גם כי אבותי חיו עוד יותר (רשב\"ם ורמב\"ן). ורש\"י בתבה אחת תירץ הקושיא ואמר ולא השיגו \"בטובה\", וכמו שפירש בעל ס' הזכרון שהיו חייו חיי צער ולא השיג חיים טובים כאבותיו, ומלות \"ולא השיגו\" איננה לענין מספר השנים, כי מי אמר לו שלא ישיג שנותם?"
            ],
            "",
            [
                "בארץ רעמסס: נראה שהוא חלק מארץ גשן (רש\"י)."
            ],
            [
                "לחם לפי הטף: לפי מספר בניהם ובנותיהם."
            ],
            [
                " ולחם אין בכל הארץ: לדעת רש\"י חוזר לענין הראשון לתחילת שני הרעב, וזה מפני שהוא מפרש (בפסוק י\"ח) ויבאו אליו בשנה השנית שנית ממש, והוא על פי חז\"ל (תוספתא דסוטה פרק י' ג) שכיון שבא יעקב למצרים באה ברכה והתחילו לזרוע (עיין רש\"י פסוק י\"ט). אך לפי הפשט וכן דעת רמב\"ן רד\"ק ור\"ע ספורנו לקט יוסף את כל הכסף הנמצא בארץ מצרים ובארץ כנען במשך חמש שנים הראשונות, ובשישית לא היה להם עוד כסף ונתנו לו מקניהם, ואח\"כ באו אליו בשנה השנית ר\"ל בשנה שאחריה, והיא השביעית, והגידו לו כי לא נשאר להם רק גויתם ואדמתם ואמרו לו ותן זרע לזרוע בשנה הבאה, כי כבר נשלמו שבע שני הרעב. ",
                "ותלה: מן להה, כמו ותכה (איוב י\"ז י') מן בהה וענינו, כדעת אנקלוס , רבנו סעדיה, רש\"י ואחרים, כמו לאה לשון עייפות, וכן בארמית אומרים בה\"א אשתלהי, ומזה שלהי פרקא, סוף הפרק, שאדם עיף בהגיעו לשם."
            ],
            "",
            [
                "ולמה: כמו פן, עיין למעלה כ\"ז מ\"ה ; וכן נראה דעת בעל הטעמים ששם האתנח בנגדך. ובכ\"י שלי כתוב \"למה\" בלא וי\"ו גם בעברי גם בתרגום."
            ],
            "",
            [
                "בסוסים ובמקנה הצאן וכו': המצרים הביאו סוסים וחמורים ואולי גם בקר ואנשי גשן הביאו צאנם (יהודה אריה אוסימו). ",
                "וינהלם: ענין כלכלה וחיזוק, כמו בד\"ה ב' כ\"ח ט\"ו ול\"ב כ\"ב."
            ],
            [
                " ותתם השנה ההיא: היא השנה השישית לשני הרעב. ",
                "ויבואו אליו בשבה השנית: היא השנה שלאחריה, והיא השביעית (רמב\"ן ורד\"ק ור\"ע ספורנו), אשר אין הריש וקציר, והיא השנית, ודון יצחק פירש השנית מן החמש שנים שאמר יוסף (למעלה מ\"ה י\"א) ועוד חמש שנים אחרי בוא יעקב מצרימה, והיא הרביעית לשבע שני הרעב, ואחר שנתנו לפרעה גויתם ואדמתם, הוצרך לכלכלם בשאר שני הרעב. ונ\"ל כי מאמר ותן ורע (פסוק י\"ט) מורה שהיו עומדים בשנה השביעית. ",
                "לא נכחד מאדוני: רמבמ\"ן תירגם לא נוכל להסתיר מאדוני, ואין טעם למליצה זאת, כי איך היו בושים מהודיעו דלותם אחר שכבר אמרו לו בשנה הקודמת כי אפס כסף? ונ\"ל שהכוונה אין אנחנו מסתירים ממך עושרנו לבלתי תיתו בידך . ",
                "כי אם תם וגו': אבל תם הכסף ומקנה הבהמה כבר בא אל אדוני, לא נשאר לפני אדוני וגו'; כן היא דעת אנקלוס ובעל הטעמים."
            ],
            [
                "גם אדמתנו: שאין לנו זרע לזרעה בשנה הבאה שלא יהיה עוד רעב, ואם לא נזרע תהי כמת."
            ],
            "",
            [
                "ואת העם העביר וגו': העתיק אותם מעיר לעיר לסימן שאין האדמה שלהם (רש\"י) וכמו שעשה סנחריב לגוים אשר כבש (רשב\"ם). ",
                "לערים: אנקלוס והמפרשים פירשו מעיר לעיר, ואמנם לפי זה היה לו למקרא לומר אל ערים או מעיר אל עיר, לא לערים, כי הפרש גדול יש בין שימוש אות הלמ\"ד, ושימוש מילת אל, ומעולם לא תמצא בתנ\"ך מ,.. ל... אלא מ... אל, כמו מיום אל יום (במדבר ל' ט\"ו), מן הקצה אל הקצה (שמות כ\"ו כ\"ח), רק באסתר מיום ליום ומחדש לחדש (אסתר ג' ז') ובד\"ה (ב' ל' י') מצאנו מעיר לעיר, ואין מביאין ראיה מספרי הגולה. וכן שורש עבר לא תפול אחריו אות הלמ\"ד, אלא מילת אל, כגון ואעברה אל בני עמון (שופטים י\"ב ג'), ונעברה אל מצב פלשתים (שמואל א' י\"ד א'), כי הלמ\"ד לא תבוא אלא לענין ההנאה והתועלת; ומילת אל תבוא תמיד להורות על המקום, כגון מי יעבר לנו אל עבר הים (דברים ל' י\"ג), עברו לכם אל ארץ אחוזת ה' (יהושע כ\"ב י\"ט) מילות לנו ולכם נופלות על בני אדם שלהנאתם תהיה העברה, ו\"אל\" נאמר על המקום שאליו תהיה, ואומרים והעברתם את נחלתו לבתו (במדבר כ\"ז ח'), כי אין הנהלה עוברת ממש ממקום למקום, רק הנאת אחוזתה תעבור מאיש לאיש. על כן לא ייתכן שיהיה פירוש לערים מעיר אל עיר; ועל כן נ\"ל כדעת תלמידי מוהר\"ר משה הלוי עהרענרייך כי מילת לערים היא מליצה בפני עצמה ובלתי קשורה עם העביר, אך היא על דרך תפקדו אותם לצבאותם (במדבר א' ג'), בני שמעון למשפחותם (שם כ\"ו י\"ב), ונקרבתם בבקר לשבטיכם, יקרב למשפחות, תקרב לבתים, יקרב לגברים (יהושע ז' י\"ד), שענינם: חלוקים לצבאות, למשפחות, לשבטים וכו'; אף כאן חלוקים לערים, כלומר שלא הפריד אנשי עיר אחת ולא שלת קצת מאנשי העיר אל מקום אחד וקצתם אל מקום אחר, אבל העביר כל יושבי עיר אחת אל מקום אהד וכל יושב עיר אחרת אל מקום אחר, כדי שלא להפריד בין הדבקים ולבלתי הרחיק איש ממיודעיו ורעיו, ומילת העביר קשורה עם מקצה גבול מצרים ועד קצהו, העביר את העם מקצה אל קצה, אך בהעבירו אותם לא לקחם אחד אחד אבל לקחם אגודות אגודות, והיו כל יושבי עיר אחת לאגודה אחת. ולענין הטילטול הזה קלעריקוס הביא קצת דמיון לזה ממה שהירודוט מעיד, כי אנשי המלחמה אשר במצרים היו להם שדות שהיו העם עובדים אותם.בשבילם, אך לא היו שדות מיוחדים להם, אלא שנה כאן ושנה אחרת במקום אחר ובס' שומרונים וכן בתרגום אלכסנדרי: העביד אותו לעבדים; ויפה אמר ראזנמילר כי מליצה כזאת העביד לעבדים לא נמצאת, ואין לה ענין."
            ],
            [
                "חק: דבר קצוב לפרנסתם. ",
                "לא מכרו: לא הוצרכו למכור. גם הירודוט וגם דיהודורוס כתבו כי אדמת הכהנים במצרים היתה פטורה מכל מס. ברש\"י כ\"י שבידי כתוב: חוק כך וכך להם למס. אך בשני כ\"י אלמנצי מצאתי כמו בספרים שלנו: כל כך לחם ביום."
            ],
            "",
            "",
            [
                "נמצא חן בעיני אדוני: לשון נתינת תודה, וכיוצא בזה בשמואל (ב' ט\"ז ד') השתחויתי אמצא חן בעיני אדוני המלך; וטעם המליצה הזאת יהי רצון שגם לעתיד אמצא הן בעיניך כמו שמצאתי עתה."
            ],
            [
                " רק אדמת הכהנים לבדם וגו': הזר ואמר זה אולי כדי שיתרשם הענין יותר בלב ישראל ולא ירע בעיניהם רוב מתנות כהונה."
            ],
            "",
            "",
            [
                "חסד ואמת: מעשה של אהבה ושל אמונה, והאמונה היא שתשמור לי חסדך גם אחרי מותי. שים נא ידך תחת ירכי: עיין למעלה כ\"ד ב' ."
            ],
            "",
            [
                " וישתחו ישראל וגו': השתחוה ליוסף כמתויק לו טובה צל שאמר לעשות את בקשתו, ועשה זה ממקום שהיה, על המיטה (רשב\"ם ונתיבות השלום), וטעם על ראש המטה כי לא היה אז שוכב אלא יושב, והיתה ישיבתו על החלק העליון מהמיטה (אח\"ם). וראב\"ע ורד\"ק ור\"ע ספורנו פירשו השתחוה לאל וגם זה אפשר; ורלב\"ג הביא שני הפירושים, וכיוצא בזה בדוד (מ\"א א' מ\"ז), וגם באו עבדי המלך לברך את אדוננו המלך דוד לאמר ייטיב אלהים את שם שלמה משמך ויגדל את כסאו מכסאך וישתחו המלך על המשכב, וגם ככה אמר המלך ברוך ה' וגו', גם שם אפשר לפרש שהשתחווה לה' או שהשתחווה לאותם שאמרו לו ייטיב אלהים וגו'; וקלעריקוס והחכם י' ש' ריגיו (\"בכורי העתים\" תקפ\"ו עמוד 36) פירשו כשכילה לדבר עמו הרכין ראשו על מראשותיו והשתטח בכל גופו על המיטה, וזהו וישתחו ישראל על ראש המיטה; אמנם לא מצאנו לשון השתחויה לענין זה, ומה שהביא החכם י' ש' ריגיו ואת המשתחווים על הגגות לצבא השמים (צפניה א' ה') גם הוא לשון השתחויה לכבוד, ועל הגגות הוא דומה לעל ראש המיטה, ועל המשכב, כלו' משתחווים לצבא השמים בהיותם על הגגות; ועוד כל השתחוויה היא לפנים ולא לאחור, וכן לפי דעתו הרכין ראשו על המיטה אחורנית או מן הצד; והמתרגם האלכסנדרי תירגם על המטה והוא שיבוש, שאם היה עומד ומקלו בידו והרכין ראשו וסמך גופו על ראש מקלו אין זו השתחוויה, ועוד למה היה לו ליעקב להיות עומד? ואם עתה עמד, היל\"ל ויקם ישראל וישתחו."
            ]
        ],
        [
            [
                " ויאמר: האומר: וכן (פסוק ב') ויגד ליעקב; והיה עולה על הדעת לפרש ויאמר על ידי שליח, כמו ויאמר אל משה אני חתנך יתרו בא אליך (שמות י\"ח ו'), אך לפי זה היל\"ל אני אביך חולה; גם היה עולה על הדעת לקרוא ויאמר ויגד, אלא שלפי זה היל\"ל ויגד ליעקב לאמר, אבל ויגד ליעקב ויאמר היא מליצה זרה."
            ],
            [
                " וישב על המטה: ורגליו חוץ למטה ולמטה לארץ, ולכך כתוב לפנינו ויוצא יוסף אותם מעם ברכיו. ולבסוף (מ\"ט ל\"ג) כתוב ויאסוף רגליו אל המטה."
            ],
            [
                "אל שדי נראה אלי: למעלה ל\"ה י\"א ."
            ],
            [
                "ונתתי את הארץ הזאת וגו': ומאחר שהארץ הזאת עתידה להיות שלי, אני נותן לך בה מתנה זו (רשב\"ם וראב\"ע)."
            ],
            [
                "אפרים ומנשה: הקדים אפרים למנשה, כי תמיד היה בדעתו שיהיה אפרים גדול ממנשה (תלמידי יוסף שבתי באזיבי). כראובן ושטעון יהיו לי: לא אמר שיהיה יוסף הבכור כראובן וגם אחר זה יעקב עצמו אמר (למטה מ\"ט ג') ראובן בכורי אתה ולא אמר ליוסף שיהיה הוא הבכור. ע\"כ נ\"ל כי עד יעקב לא היה פי שנים נוהג, רק מאהבתו את יוסף נתן לו פי שנים, ואולי מזה נמשך אח\"כ משפט פי שנים לבכור, ע\"כ בד\"ה כתוב (א' ה' א') נתנה בכורתו ליוסף, קורא למתנת פי שנים בכורה מפני שהבכור היה נוטל פי שנים; ואוהב גר ז\"ל מוסיף, כי גם ממה שאמר כראובן ושמעון יהיו לי משמע שלא היה פי שנים לראובן; ואם היה שכבר ניטלה הבכורה מראובן (כדעת בעל ד\"ה) היה לו לפרש זה, ולפחות היה לו לומר כשמעון ולוי, לא כראובן ושמעון."
            ],
            [
                " ומולדתך אשר הולרת וגו': רשב\"ם ור\"ע ספורנו מפרשים על בני בנים, והקשה ראב\"ע: אם כן מה טעם על שם אחיהם? והיל\"ל על שם אבותם; ור\"ע ספורנו השיב: כל אחד מבני מנשה ייקרא כאחיו על שם מנשה לנחול עמם בנחלתו, וכן כל אחד מבני אפרים ייקרא על שם אפרים לנחול עמם בנחלת אפרים; וזה פירוש דחוק ובלתי מתיישב. ואנקלוס ורש\"י וראב\"ע ורד\"ק פירשו אשר תוליד, אם תוליד, ורמבמ\"ן עשאו זמן מורכב מעבר ועתיד כי בעת בואם לנחלה תהיה לידתן בזמן עבר, וכשהיה יעקב מדבר היתה לעתיד, וגם לפירוש זה הכוונה אם תוליד.",
                "על שם אחיהם: שלא היו נקראים שבטים, אלא ייכנסו תחת שבטי מנשה ואפרים."
            ],
            [
                " ואני בבואי מפדן וגו': לדעת רש\"י רשב\"ם, ראב\"ע ורד\"ק היא התנצלות על שלא הוליך את אמו למערת המכפלה, כי מתה על הדרך; ולא היו לו רופאים לחנוט אותה ולהוליכה אל המערה; וקלעריקוס אומר כי רצה להודיעו מקום קבורת אמו שאם ירצה להוציא עצמותיה ולקברם במערה, ידע היכן הם, ואמנם לא מצאנו שהיו מוציאים העצמות מקבריהם, ויוסף הושם בארון   אך לא מצאנו שנקבר ואח\"כ הוציאוהו מקברו, מלבד כי יוסף כבר ידע מקום קבורת רחל, כי מתה קודם מכירתו, שאל\"כ לא היה יוסף יודע, שיש לו אח ששמו בנימין, ודעת אחרים שבכוונה אני עושה זה (ששני בניך יהיו לי כראובן ושמעון) בעבור אהבת רחל אמך; אמנם מה ענין להזכיר כאן קבורתה? ונ\"ל שהכוונה לומר, צר לי מאד כי לא יכולתי לקברה במערת המכפלה וגם לא אוכל לומר לך שתקברני אצלה, כי עם כל מה שאני אוהב אותה, יותר אני חייב בכבוד אבותי, אך לעדות על אהבתי אותה אמרתי, כי שני בניך יהיו נחשבים כשני שבטים."
            ],
            [
                "וירא ישראל את בני יוסף: שבאו עם יוסף, אך דרך כבוד לא נתקרבו אל יעקב כמו יוסף, ולפי' אמר קחם נא אלי (תלמידי מוהר\"ר יצחק פארדו)."
            ],
            [
                "קחם נא אלי: הביאם אלי, כמו ועתה שלח וקח אותו אלי (ש\"א כ' ל\"א)."
            ],
            [
                "ועיני ישראל וגו': זהו פירוש למה שאמר (למעלה פסוק ח') שראה את בני יוסף ולא הכירם ואמר מי אלה? והנה ביצחק אמר בתהילת הפרשה (למעלה כ\"ז א') ויהי כי זקן יצחק ותכהינה עיניו מראות כי כהיית עיני יצחק היתה סיבה לכל המאורע ההוא, אבל כאן כבדות עיני יעקב לא גרמה שום דבר רק ששאל מי אלה, ע\"כ לא הש להזכירו בתחילה והזכירו דרך פירוש אחר שהגיד שאלת יעקב ותשובת יוסף."
            ],
            "",
            [
                "מעם ברכיו: עיין למעלה פסוק ב'; ברש\"י כ\"י ובדפוסים עתיקים: מיומן לברכה,(לא מזומן), והכוונה שתהיה ברכתו גדולה וחזקה יותר."
            ],
            "",
            [
                "שכל את ידיו: אנקלוס ורש\"י ואחרים פירשו נתן ידיו בהשכל וחכמה, ובכוונה עשה מה שעשה, אעפ\"י שמנשה היה בכור; ורשב\"ם ורלב\"ג פירשו מן סכל נא את עצת אחיתופל (ש\"ב ט\"ו ל\"א), ודעתם יסכל (ישעיה מ\"ד כ\"ה) ענין מעוקם ונפתל כלו' ששם ידיו באלכסון; והנכון כדעת תלמידי מוהר\"ר יצחק פארדו עשה ידיו סכלות נתן אותם באופן שהרואים יחשבו שאין בהן דעת, כי אמנם מנשה היה הבכור ולו משפט הברכה ביד ימין. ודון יצחק פירש עשה ידיו כאילו אינם יודעות שמנשה הוא הבכור; פירש פועל סכל לא ידע כי להוראה זו ישתמשו בו המתפלספים שבימיו, אך אין זו הוראת הפועל הזה במקרא."
            ],
            "",
            [
                "המלאך הגואל וגו': מלאך הרגיל להשתלח אלי בצרתי (רש\"י), הזכיר תחילה האל השולה ואח\"כ הזכיר השליח, ואמר שהוא יברך בשליחות שולחו, ובאמרו המלאך כבר הודיע שאינו פועל ברצון עצמו, אלא ברצון שולחו, והנה איננו מתפלל אל המלאך, אלא כאומר יהי רצון מלפני האל לשלוח מלאכו לברך את הנערים; וכל זה רמז רש\"י בקוצר לשונו. והשומרונים הגיהו: המלך הגואל. ואני מתחילה הייתי מפרש האלהים אשר מלאכו הוא הגואל אותי מכל רע (כמו עיניכם הרואות, למעלה מ\"ה י\"ב) כטעם הוא ישלח מלאכו אתך והצליח דרכך (למעלה כ\"ד מ') והוא כמו עם אשר תמצא את אלהיך (בראשית ל\"א ל\"ב) שענינו אשר עמו תמצא, ועיין שם.",
                "וידגו: מן דג, וזה כי הדגים משרצים לרוב מאד; ודעת קוצעיוס כי מן דגה נגזר שם דגן. ור\"ש דובנא פירש האלהים הנזכר ישלח המלאך הגואל, וזה רחוק; ור' עובדיה ספורנו פירש האלהים דרך קריאה: אתה האלהים, שאתה הוא שהתהלכו אבותי לפניו, (עיין פירושי לישעיה א' ד') אתה האלהים, הרועה אותי וגו' אתה הואל נא שהמלאך הגואל יברך את הנערים; וזה פירוש נחמד ונעים, ועדיין קשה לי מה צורך שיהיה המלאך הוא המברך ולמה לא שאל שיברכם האל? והוא ר\"ע ספורנו תירץ ואמר \"אם אינם ראוים לברכתך בלתי אמצעי\" וזה הבל, כי כל ישראל מאז מקדם אומרים זה לזה יברכך ה' וכל ישראל מבקשים מהאל שיברכם ומעולם לא מצאנו הברכה מיוחסת למלאך. ואדוני אבי ז\"ל היה דבר זה קשה בעיניו עד מאד, והוא נדחק לפרש שיהיה המלאך לא המברך, אלא המקבל הברכה, ואמר כי יעקב כינה את יוסף בכינוי המלאך הגואל אותי מכל רע, ושיעור הכתובים האלה כך הוא: האלהים אשר וגו' הוא יברך את המלאך הזה (יוסף) עם הנערים. ודח\"א ז\"ל אומר כי הכוונה על המלאך הנאבק עמו (ל\"ב כ\"ג) ובירכו וקרא שמו ישראל, והנה יעקב מתפלל שאותו המלאך שבירך אותו יברך גם אותם וייקראו גם הם בני ישראל, וכמו שהיה, שהיו אפרים ומנשה שני שבטים."
            ],
            "",
            "",
            [
                " ידעתי בני ידעתי: כי הוא הבכור (רש\"י), ועל כן אני מברכו (וכן יהיה) שגם הוא יהיה לעם וכו'. ",
                "יגדל ממנו: וכן היה, כי במנין במדבר (א' ל\"ג ול\"ה) היו בני אפרים 40500 ובני מנשה 32200 וארץ ישראל נחלקה ליוצאי מצרים למספר גולגלותם כפי מה שהיו בשעת יציאת מצרים (אאז\"ל). ",
                "מלא הגוים: גוים רבים יצאו ממנו (ראב\"ע). ",
                "מלא: ענינו ריבוי, כמו אשר יקרא עליו מלא רועים (ישעיה ל\"א ד') יחד עלי יתמלאון (איוב ט\"ז י') (ר\"ש דובנא), וכן קראו מלאו (ירמיה ד' ה') קראו אחריך מלא (שם י\"ב ו') והנה מלא הגוים, כמו גוי וקהל גוים יהיה ממך (למעלה ל\"ה י\"א)."
            ],
            [
                "יברך ישראל: כל אחד מבני ישראל כשירצה לברך את חברו. ",
                "ויברכם ביום ההוא: ביום ההוא נראה כמיותר, ונ\"ל כי יעקב כבר בירך אותם ואמר המלאך הגואל אותי יברך את הנערים וידגו לרוב בקרב הארץ, ואם לא היה יוסף תומך יד אביו להסיר אותה וכו' לא היה יעקב מפרש כוונתו בדבריו, אלא בנתינת ידיו, אבל ביום ההוא באותה שעה שביקש יוסף להסיר ידו מעל ראש אפרים הוצרך לפרש כוונתו, ולתת אפרים לפני מנשה."
            ],
            "",
            [
                " שכם אחד על אחיך: הכוונה על שני גורלות שיהיו לו בהמנות שבטו לשנים, ויפה אמר רלב\"ג, כי אפשר שיעקב דימה שיהיה בזה יתרון ליוסף שינחל נחלה כפולה, אעפ\"י שלפי מה שציוה אח\"כ ה' בתורתו נחלקה הארץ לגולגלות; ואפשר ג\"כ כדברי רלב\"ג שהיתה המתנה הזאת שנתן יעקב ליוסף ברכה שיפרו וירבו בניו עד שיהיו ראויים להיחלק לשני השבטים, וכן היה, כי מספר מנשה ואפרים במנין שנת הארבעים (במדבר כ\"ו) היה 85200 ומספר ראובן ושמעון יחדו לא היה אלא 65930, ונראה ג\"כ ריבוי בני יוסף ביהושע י\"ז י\"ד, וכן נראה כי לריבוים נקראו כל עשרת השבטים בשם יוסף ובשם אפרים. ",
                "שכם: חלק. ",
                "אשר לקחתי: עבר במקום עתיד, והכוונה שיקחו בניו. ",
                "האמורי: כל שבעה עממים נקראים על שמו להיותו החזק והגדול שבהם (ראב\"ע); ויש מפרשים שכם עיר שכם שהיתה ליוסף ובה נקבר, ולפי זה אין טעם למילת אחד, ומלבד זה בני יעקב, כשהרגו את חמור ואת יושבי עיר שכם לא כבשו אותה, רק בזזו את שללה והלכו להם. ",
                "אחד: משפטו אחד כי איננו סמוך ואין אחריו מ\"ם, כמו כאחד ממנו (למעלה ג' כ\"ב) ולדעת צח\"ם שיעורו הנה נחתי לך על אחיך שכם א' מאשר לקחתי וגו'."
            ]
        ],
        [
            [
                "ויקרא יעקב אל בניו: נראה שלא עמדו אצלו בעודו מדבר עם יוסף ובניו מפני כבודו. ",
                "היאספו: היכנסו, נאסף כמו נכנס ואסף כמו כנס. ",
                "יקרא: כמו יקרה, כמו פן יקראנו אסון (למעלה מ\"ב ד'). ",
                "באחרית הימים: בימים הבאים, בימים האחרונים, ויש אחרון שאחריו אחרון, כמו ואת לאה וילדיה אחרונים (למעלה ל\"ג ב'), וכל מה שאיננו ראשון נקרא אחרון, וכן מילת אחרית ענינה תוצאה כמו כי אם יש אחרית (משלי כ\"ג י\"ח) כי אחרית לאיש שלום (תהלים ל\"ז ל\"ז) ועיין ירמיה כ\"ט י\"א , ובמדבר כ\"ד י\"ד , ואין הכונה כאן על ימות המשיח אלא על כיבוש ארץ ישראל וחילוקה. וכבר היו אנשים בין האחרונים מכחישי הנבואה שאמרו שלא אמר יעקב הפרשה הזאת, רק אחר כמה דורות נכתבה, וכבר הכו על קדקדם; אך כל משכיל יראה ויבין כי אי אפשר להעלות על הדעת שאדם בימי דוד או אפילו בימי משה יתעורר להטיח דברים נגד שבט ראובן ושמעון, ובפרט נגד שבט לוי שכבר היה מקודש, ויאמר \"בסודם אל תבוא נפשי וגו', ארור אפם כי עז וגו'\" על מעשה ישן נושן שכבר נשכח, ויקובלו דבריו אשר בדה מלבו, ולא יתרעמו השבטים ההם וימחקו דבריו, אחר שלא היו הדברים ההם בקבלה אצלם מימות יעקב; ובפרט הכהנים בני לוי שהיו תופשי התורה, איך קיימו הדברים האלה בספר התורה, אם לא שכן קיבלו מאבותיהם, כי כן אמר להם יעקב אביהם בעת מותו?"
            ],
            [
                "כחי: פרי כוחי, כמו (למעלה ד' י\"ב) לא תוסף תת כוחה לך. ",
                "ראשית אוני: וכן בדברים כ\"א י\"ז כי הוא ראשית אונו, הבן הבכור לאביו נקרא ראשית אונו, כלו' ראשית פרי כוחו, הפרי הראשון אשר יצא מכוחו; ואף אם קודם לכן ראה קרי, אין הכוח ההוא עושה פירות ולא ייאמר עליו כוחי ואוני. ",
                "יתר שאת: יתרון מעלה וחשיבות, כמו הלא שאתו תבעת אתכם (איוב י\"ג י\"א). ",
                "ויתר עוז: ויותר עז, שאת שם דבר, ועז שם התואר, על כן יתר הראשון הוא סמוך, יתרון של שאת, והשני נפרד, והוא תואר הפועל, כמו גדול יתר מאד (ישעיה נ\"ו י\"ב), והסתכל איך מתוך שבחו בא מעט מעט לספר בגנותו: יתר שאת הוא שבח, יתר עז תוכחה קלה ואח\"כ תוכחה קשה."
            ],
            "",
            [
                "פחז כמים אל תותר: אבל להיותך פחז כמים, אין ראוי שיהיה לך שום יתרון על אחיך. ",
                "פחז: עניין נמהרות וקלות הדעת כאיש אשר איננו מושל ברוחו, כמו אנשים ריקים ופוחזים (שופטים ט' ד'), וכן בתלמוד ופחז יצרי עלי (נדרים ט' ע\"ב) והוא קרוב לשורש חפז (רמב\"ן) והוא שם דבר, ועומד כאן במקום שם התואר, על דרך כי מרי המה (יחזקאל ב' ז'), ושיעור הכתוב: אתה שאתה איש פחז כמים אל תותר. ",
                "אל תותר: אל יהי לך יתרון; והיה לו לומר לא תותר, כי מילת לא נאמרת על הגדת העתיד, ומילת אל נאמרת כשהדיבור הוא דרך בקשה, או דרך עצה; וכאן מרוב כעסו עליו אמר כמתפלל (ולא כמתנבא), יהי רצון שלא יהיה לך יתרון. ",
                "אז חללת: מחרון אפו לא השלים מאמרו והפך פניו לצד אחד ואמר יצועי עלה. ",
                "יצועי: מה שמציעין תחת האדם, כל מה שאדם שוכב עליו, וכן ואציעא שאול הנך (תהלים קל\"ט ח'), אם אשכב בשאול ויהיה שאול למצע תחת.",
                "אחים: שוים ודומים זה לזה יותר משאר אחים. ",
                "כלי חמס מכרותיהם: בימי נעורי פירשתי מכרותיהם ענין התחתנות, מלשון סורי (עיין אוהב גר עמוד קי\"ב), ואחר כמה שנים מצאתי שכן כתב ג\"כ קלעריקוס. ועתה רואה אנוכי שאין הפירוש הזה נכון, כי לפי מה שפירשתי למעלה (ל\"ד י\"ג) כשאמרו אל חמור ואל שכם ונתנו את בנותינו לכם, לא להרגם נתכוונו, אבל חשבו שלא יסכימו להימול; ונראין לי עתה דברי קצת קדמונים (פרקי ר' אליעזר פ' ל\"ח, מדרש תנחומא א' פ' ויהי ט', היירונימוס) שפירשו מכרותיהם כלי זין, מל' יונית וכן היא ג\"כ דעת אחרים ואין ספק כי מלות רבות באו מלשון הקודש ללשון יונית."
            ],
            "",
            [
                "אל תבא: לנסתרת. ",
                "אל תחד: לנוכח, כמו האזינו השמים ותשמע הארץ (דברים ל\"ב א').",
                "תחד: משורש יחד, מענין יחד. ",
                "כבודי: כינוי שירי לגוף ולעצם האדם, כמו וכבודי לעפר ישכן (תהלים ז' ו'), לכן שמח לבי ויגל כבודי (שם ט\"ז ט'), למען יזמרך כבוד (שם ל' י\"ג). ",
                "הרגו איש: הורגים אדם, כך היא תכונתם, והוא דרך כלל, והרמז על הריגת שכם. ",
                "וברצונם: אפי' שלא בשעת כעס. ",
                "עקרו שור: הם מעקרים הבהמות להשחיתן, וכן היו עושים בסוסים, כדי שלא יועילו לאויבים במלחמה; עיין יהושע י\"א ו' וט' ; ש\"ב ח' ד'; וד\"ה א' י\"ח ד' והנה עקרו עבר במקום בינוני, והכוונה על תכונת נפשם, אף אם מעולם לא עשו כן בפועל (נתיבות השלום)."
            ],
            [
                "אחלקם וגו': אפרידם זה מזה, שלא יווסדו יחד לבלע ולהשחית, וכן היה, ע\"י שלא היתה ללוי נחלה כי אם מ\"ח ערים מפוזרות (רש\"י ורשב\"ם); וראב\"ע חשב כי גם שמעון היו עריו מפוזרות, וזה הבל, עיין נתיבות השלום."
            ],
            [
                "יהודה אתה יודוך אחיך: ל' נופל על הלשון, ויח\"ף זצ\"ל מוסיף כי גם ידך ל' נופל על לשון יהודה ויודוך. ",
                "אתה: אבל אתה, כלו' אינך כראובן שמעון ולוי. ",
                "ידך בעורף אויביך: כי ינוסו מפניך ותרדוף אחריהם ותשיגם מאחריהם.",
                "ישתחוו לך וגו': שהיה הנכבד מכל השבטים, כי נשיא יהודה הביא את קרבנו ביום הראשון (במדבר ז' י\"ב), ונסע מחנה יהודה בתחילה (שם י' י\"ד) וכן בשופטים יהודה יעלה בתחלה (א' ב', וכ' י\"ח), ומיהודה היו כל מלכי בית דוד."
            ],
            [
                "גור אריה יהודה: יהודה דומה לאריה בחור אמיץ וגבור. ",
                "מטרף בני עלית: אמר תחילה בלשון נסתר, יהודה הוא גור אריה, ואח\"כ מדבר עמו לנוכח ואומר לו אתה בני כבר עלית למעונותך אחר שטרפת טרף, והכוונה אני רואה אותך יושב לבטח בא\"י וכבר כבשת ארץ נחלתך; וראב\"ע ורמבמ\"ן פירשו דמית לגור אריה כאשר אתה בני עולה מטרף, אך אין ספק כי מאמר גור אריה יהודה בלי מילת אתה איננו לנוכח אלא לנסתר. ",
                "כרע רבץ: חוזר לדבר עליו בלשון נסתר, כמו ברוב הברכות האלה, והכוונה שישכון לבטח בארצו ואין מחריד."
            ],
            [
                "לא יסור שבט מיהודה: שרביט המלוכה. ",
                "ומחוקק: מקל הממשלה כמו במחוקק במשענותם (במדבר כ\"א י\"ח). ",
                "מבין רגליו: כך היה מנהג מלכי קדם, שהיה המלך יושב על כסא רם ותחת רגליו הדום ובין רגליו מקל הממשלה . ",
                "לא יסור: לא יחדל ויפסוק, כמו וסר מהם הנגע (ויקרא י\"ג נ\"ח), וסר ממני כוחי (שופטים ט\"ו י\"ז) לא תסור מעליו אולתו (משלי כ\"ז כ\"ב), לפיכך אין הכוונה כפירוש רמב\"ן , כל זמן שיהיה שבט בישראל יהיה ביהודה, ולא יסור ממנו לשבט אחר; אלא הכוונה: בהחלט לא יפסוק שבט מיהודה, אלא שעם כל זה אין הכוונה עד סוף כל הדורות, שתמיד יהיה שבט ביהודה, כי לא על סוף כל הדורות נתנבא יעקב אבינו, עיין למעלה פסוק א'. ",
                "עד כי: לא מצאנו מילת אלה להוראת הזמן אלא להפלגת השיעור וילך הלוך וגדל עד כי גדל מאד (ברא' כ\"ו י\"ג) עד כי חדל לספר (שם מ\"א מ\"ט) עד כי יגעה ידו ותדבק ידו אל החרב (ש\"ב כ\"ג י') הפליא להיעזר עד כי חזק (ד\"ה ב' כ\"ו ט\"ו), אבל להוראת הזמן אומרים עד אשר (עד אשר תשוב חמת אחיך למעלה כ\"ז מ\"ד), עד אם (עד אם דברתי דברי) (שם כ\"ד ל\"ג) או עד אשר אם (עד אשר אם שאו ערים, ישעיה ו' י\"א) או עד ואחריו מקור עד שוב אף אחיד ממך (למעלה כ\"ז מ\"ה) או עתיד (עד יגדל שלה בני למעלה ל\"ח י\"א) בלא מילת כי. ",
                "עד כי יבא שילה: שם עיר ושם השליך יהושע גורל לישראל וחילק להם את הארץ, ושם השכינו את אוהל מועד (יהושע י\"ח). ואולי לשון זה של יעקב, שנשאר להם בקבלה ושנכתב בתורה, היה הסיבה לשיבחר יהושע את שילה לתת שם אוהל מועד ולהשליך שם הגורל. ",
                "יקהת עמים: יקהה צייתנות, הישמעות וכן ליקהת אם (משלי ל' י\"ז), וכן בערבית וקה לציית, להישמע; והטעם כל כך יהיה יהודה חשוב ונכבד באחיו, כי גם אחר שיבוא ישראל שילה ויחלקו את הארץ בגורל, ואיש איש ייאחז בנחלתו, עדיין יהיו כל השבטים נשמעים לו ומכבדים אותו, כענין יהודה יעלה (שופטים א' ב'), וגם אחר זמן ימלוך דוד ותהיה הממלכה ביהודה. זהו מה שנ\"ל לפי פשט הכתוב הזה, שרבו בו הדעות ואלה ראשיהן: א') חכמי התלמוד (סנהדרין ה' ע\"א והוריות י\"א ע\"ב) (ומדרש רבא (בראשית פ' צ\"ח י\"ג) ורש\"י מפרשים שבט ומחוקק על הסנהדרין וראשי הגלויות שבבבל והנשיאים שבא\"י, כלומר אתר שפסקה מלכות מישראל או שבאה הממלכה ביד בית חשמונאי ובית הורודוס, וגם אחר חרבן בית שני נשאר קצת שלטון ליהודה; ומפרשים עד כי יבא שילה זה מלך המשיח; שילה: שי לו שיובל שי לו, או שילה כמו שלו דדיליה היא מלכותא, ודון יצחק מוסיף לפי הפירוש הזה כי שבט ומחוקק כולל גם כל החכמים והנכבדים שבכל דור ודור, והוא מפרש עד כי יבא שילה לא להגבלת הזמן, כי אם להפלגת גדולת שבט יהודה שגם המשיח עתיד לצאת ממנו; ומפרש שילה בנו מלשון ובשליתה (דברים כ\"ח נ\"ז) וקרובה לזה דעת ר' יצחק עראמה, והוא מפרש כרע רבץ כאריה ביום חליו, ומי יקימנו, וזה על גלותנו זאת, ובגלות הזאת לא יסור שבט ושלטון מיהודה, הם הנשיאים וכל גדולי הדורות, עד כי יבא שילה, והוא הבן הקטן העתיד לצאת מבין רגליו כמו   שתירגם אנקלוס   ובשליתה   \"ובזעיר בנהא \", כי הוא אשר יקהלו אליו כל הגוים וימלוך עליהם מלכות שלמה והוא משיח ומשם ואילך לא יוסיף לכרוע; ב') רמב\"ן מפרש כל זמן שיהיה שבט מישראל, יהיה מיהודה, עד כי יבא שילה בנו והוא משיה; ג') ראב\"ע ורלב\"ג עד כי   יבוא בנו,   והוא דוד; ראב\"ע הביא פירוש אחר בשם אחרים, עד כי יבוא שילה מלשון ובא השמש (ויקרא כ\"ב ז') או עד כי יבא קץ שילה ככתוב (תהלים ע\"ח ס') ויטש משכן שילה ויבחר בדוד עבדו ואז לו יקהת עמים כי היו עמים רבים תחת יד דוד ושלמה ד') רשב\"ם, חזקוני, רמבמ\"ן וי' ש' ריגיו עד יבוא יהודה לשילה ואליו יתקבצו השבטים להמליך את רחבעם, אז יסור שבט מיהודה כי ימלוך ירבעם על עשרת השבטים; ואעפ\"י שהענין ההוא היה בשכם (ד\"ה ב' י' י\"א) הנה שכם קרובה לשילה. והחזקוני מוסיף שילה זה אחיה השילוני, ודון יצחק מוסיף עד יבא חטאו של שלמה, שילה מן שלי בארמית שגגה וחטא. (אמר שד\"ל: לפירוש רשב\"ם קשה מאד, כי ולו יקהת עמים איננו לפי זה ברכה אלא קללה, כי כשנאספו השבטים לשכם נחלקה המלכות, והחכם פירש ולו יקהת עמים שעכ\"ז לא תפסוק אז לגמרי המלוכה מזרעו, כי גם לרחבעם תהיה יקהת עמים, קיבוץ שני שבטים, יהודה ובנימין; וזה דחוק, כי יותר היה נכון שיאמר ובו ימרדו עמים); ה') ר' שלמה רבו של רבנו בחיי (הביאו רבנו בחיי) פירש לא יסור שבט מיהודה לעד לעולם כשיבוא שילה והוא משיח, והוא אומר כי כן דעת אנקלוס ושצריך למחוק מילת \"עד\" לפני \" דייתי משיחא\" (אמר שד\"ל: א\"כ היה האתנח ראוי להיות תחת עד, כי היתיב שתחת עד אין כוחו אלא ככוח פשטא והוא מפסיק פחות הרבה מהאתנח), ו') רבנו בתיי כתב: והזכיר לא יסור שבט מיהודה עד כי יבוא שילה שבא להורות על גאולת מצרים העתידה הקרובה, כי איך ייתכן שתתחיל הגלות עתה ביעקב ובזרעו, ולא יזכיר ענין הגואל הראשון הקרוב ולא יתנבא עליו ולא יבשרם ויזכיר העתידה הרחוקה בגואל האחרון באחרית הימים? (אמר שד\"ל: העתקתי הלשון הזה, כי נכון הוא מאד, והרעיון הזה בעצמו הוא אשר הביאני לפרש שילה על ימי יהושע, כי לדעתי הגאולה והישועה הגדולה שהיו בני יעקב מצפים אינה אלא כיבוש הארץ) ומפגי זה אמר עד כי יבא שילה והוא רמז על משה, וביאור הכתוב, כי המלכות ליהודה עד זמנו של משה שתשוב המלכות והממשלה לבית לוי והוא משה רבנו הגואל הראשון המולך על ישראל, כענין שכתוב ויהי בישורון מלך בהתאסף ראשי עם (דברים ל\"ג ה'), כי כל ישראל נאספו אליו ועל זה אמר ולו יקהת עמים. (אמר שד\"ל: אינני רואה מהיכן בא לו לפרש שילה על משה אם לא מפני כי חשבונו של זה כחשבונו של זה, וכן אחרים אמרו יבא שילה בגמטריא משיח). ז') ר\"ע ספורנו מפרש לא יסור כפירוש רמב\"ן , ומפרש שילה מורכב מן שול ושלה, שול לשון שולים וסוף, ושלה לשון שלווה, הוא המשיח שהוא השלום האחרון שיהיה בסוף, ואז גם שאר עמים ישמעו ליהודה; ח') הכורם מפרש לא יסורו מיהודה חכמים וסופרים מנהיגי העם וחכמתם, עד כי יבא שילה ושמואל הנביא, כי בשילה התפללה חנה ובשילה גדל שמואל אצל עלי, ובשילה נגלה אליו ה', ולו יקהת עמים: אל שמואל נקבצו ישראל לשאול להק מלך. ט') המתרגם האלכסנדרי נראה שפירש שלי כאנקלוס י') היירונימוס תירגם עד שיבוא מי שעתיד להישלח כאלו כתוב שלוח. י\"א) קלעריקוס פירש לא יסור שבט מיהודה למטה אחר, עד כי יבוא קצו וסופו של שבט, של מחוקק, או של יהודה, כלו' עד שתפסוק המלכות מישראל, כלומר כל זמן שתהיה מלכות בישראל, לא תסור מיהודה; שילה מן שלה בארמית שקט, ושבט רמזה לדעתו שולים על הקצה; י\"ב) ג' א' טעלער מפרש כי יהודה היה חשוב ונכבד מאחיו והיה נוסע בראש עד שבאו לשילה, ואז נפרדו השבטים איש לנחלתו וסר ממנו השבט; י\"ג) הערדער מפרש שילה שם עיר ולשון שלווה, והכוונה עד שיבואו אל המנוחה ואל הנחלה, ושאמנם יעקב הזכיר שילה כי היתה בין בית אל ובין שכם אשר ישב שם גם הוא, והוא מוסיף כי גם אחר בוא ישראל אל שילה ואל הנחלה היתה הגדולה ליהודה, הן ע\"י מלכי בית דוד והן ע\"י זרובבל ושאר הנשיאים; וקרובים דבריו להיות כדברי, אלא שלא הזכיר כי בשילה נחלקה הארץ, ולא פירש \"עד כי\" כפירושי; והוא מפרש מחוקק מקל הממשלה, ומפרש מבין רגליו מפעמיו והליכות רגלו כלומר מוצאיו ומובאיו למלחמה. י\"ד) קוצעיוס מתרגם שולה מן שלווה שר השלום וכן שולטענס מפרש מביא שלווה וכן ראזנמילר: עושה שלווה ושלום; יעקב מבטיח איפוא לשבט יהודה, שלא יסור ממנו השלטון עד שיבוא אותו שר, אשר בסוף כל הדורות יחזיר לשלום ולשלווה את כל המהומם והמסוכסך ואשר יקבל על עצמו את שלטון על תבל כולה, וזאת הכוונה של המילים \"ולו יקהת עמים\". ט\"ו) פיליפזאהן מפרש כי יהודה יבוא לשילה, ושילה תהיה המקום הנבחר, מקום המשכן ונקודה עיקרית בארץ ישראל וכטבור הארץ, ועי\"כ לו (ליהודה) תהיה יקהת עמים; והוא מוסיף כי חצי הברכה נתקיים, כי היה המשכן ימים רבים בשילה, וחציה לא נתקיים, כי לא היתה שילה ליהודה אלא לאפרים. אך לא מצאנו בכל הברכות האלה דבר שלא נתקיים. ודע כי בספר השומרונים כתוב \"מבין דגליו\" בדל\"ת, וכן בתרגום שומרוני מתורגם \"מבין סדריו\", וכבר הסכימו ראזנמילר וגזניוס שאינו אלא תקון; ולענין מילת שילה: בספר השומרונים כתוב \"שלה\" בלא יו\"ד וגם בתרגומים הניתו המילה כן בלא תרגום, נראה שפירשוה גם הם שם העיר שילה."
            ],
            [
                "אסרי לגפן וגו': הכל סימן לברכת הארץ ולריבוי הגפנים, והיין הטוב בארצו של יהודה. ",
                "אסרי: בינוני בתוספת יו\"ד, כמו המגביהי לשבת, המשפילי לראות, מקימי מעפר דל (תהלים קי\"ג ו'---ח'). ",
                "אסרי לגפן עירו: ולא יחוש שהעיר ישחית הגפן. ",
                "ולשרקה: גפן מובחרת, ואמרו הקדמונים שהיא גפן שענביה אין בהם חרצן וגם בלשון ערבית שריק ענינו גפן מובחרת; ואולי המילה נגזרת מן ריק ע\"ש שאין הרצניס, וכן אילני סרק, ריקים מפרי; וכן בסורית סריקה. ",
                "בני אתונו: בן אתונו, והי\"וד יתירה; וייתכן ג\"כ שתהיה הקריאה בגי לשון רבים. ",
                "כבס ביין לבושו: גם זה מרוב היין, כי הדורך הענבים בגדיו מתלכלכים ביין, כטעם מדוע אדום ללבושך ובגדיך כדורך בגת (ישעיה ס\"ג ב'), וכאן הוא אומר כי מרוב הענבים שידרוך יתאדמו כל בגדיו כאילו כבסם ביין (רשב\"ם). ",
                "סותה: לפי ענינו פירושו כמו כסותו, והשומרונים הגיהו: כסותו; ומוהר\"ר מרדכי מורטארה אומר כי אולי שורש סות תחלת הוראתו כיסוי, והמסית נקרא כן, מפני שכל השתדלותו היא לכסות ולהסתיר מעיני המוסת את הטענות העומדות נגד מה שכוונתו ליעץ אותו. וכבר הייתי מתמיה על מה שכתב רש\"י; \"עבדי אוריתא באולפן ע\"ש רוכבי אתונות צחורות\", ותלמידי גדעון פינצי הזכירני כי הוא לקוח ממה שאמרו בערובין נ\"ד ע\"ב רוכבי אתונות אלו תלמידי חכמים שמהלכים מעיר לעיר וכו '. במקום שכתוב ברש\"י \" ויטעננו מגפן אחת\" כתוב בכ\"י שלי \"ויטענו\", ונכון."
            ],
            [
                "חכלילי: לא נמצא לו רע אלא תכלילות עינים (משלי כ\"ג כ\"ט) וענינו אדום, ונמצא לו סיוע בל' ערבית. וגזניוס (על פי לשון ערבית ג\"כ) מפרש ענין כהיית עינים מפני השכרות; והרמב\"ן אומר שהוא הפוך מן כחל. ",
                "מיין: מרוב היין, וכן מחלב, מרוב החלב, והמ\"ם משמשת במקומות הרבה להורות על הסיבה, כמו מחטאת נביאיה (איכה ד' י\"ג)."
            ],
            [
                "זבולון לחוף ימים ישכון: וכן היה, שנחלת זבולון בין ים כנרת (ים טבריה) להים הגדול. ",
                "והוא לחוף אניות: הוסיף לה לבאר שתהיה לו תועלת מקירבת הים ע\"י המסחר, ולכך סיים וירכתו על צידון, שקצה נחלתו יהיה אצל צידון שהיתה מפורסמת במרכולתה. ",
                "חוף: שפת הים, שהים חופף שם ומתחכך (רשב\"ם), ושורש חפף ידוע בלשון חכמים להוראת ההיכוך, כמו נזיר לא יחוף ראשו באדמה (ביצה ל\"א ע\"ב) ואין ענין חוף נמל. ",
                "וירכתו: לשון קצה, כמו מירכתי ארץ (ירמיה ו' כ\"ב) וקלעריקוס אומר, כי ממה שלא הזכיר צור שהיא קרובה לזבולון יותר מצידון נראה שעדיין לא נבנתה צור, וכן הוכיח י' מרשם כי צידון עתיקה מצור; והנה גם זו ראיה על קדמות הפרשה הזאת."
            ],
            [
                "יששכר חמור גרם: גרם ענינו עצם ובערבית גוף, ואומרים בערבי פרש גרס סוס גדול בעל גוף, בעל בשר, וכן חמור גרם, חמור גדול וחזק, והחמור בארצות המזרח הוא יותר יפה וחזק ואיננו נבזה כמו שהוא אצלנו, וקרוב לזה עצום מן עצם. ",
                "בין המשפתים: שורש שפת ידוע בעניין שפיתת הקדרה, כלו' עריכתה על האש, שפות הסיר הגדולה (מ\"ב ד' ל\"ח) שפות הסיר שפות (יחזקאל כ\"ד ג') ובלשון מושאל על כל עריכה ושימה, ה' תשפות שלום לנו (ישעיה כ\"ו י\"ב), ולעפר מת תשפתני (תהלים כ\"ב ט\"ז); ומשפתים ושפתים נמצא במליצות המורות על מנוחה והשקט, למה ישבת בין המשפתים (שופטים ה' ט\"ז), אם תשכבון בין שפתים (תהלים ס\"ה י\"ד), וכן כאן רובץ בין המשפתים וירא מנוחה כי טוב (רק פעם אחת (יחזקאל מ' מ\"ג) נמצא שפתים להוראה אחרת, ואולי קריאתו הנכונה שפתים). ונראה שהכוונה במשפתים מחיצה של קנים הערוכים זה בצד זה שהבהמות כלואות שם; ואנקלוס והיירונימוס (ואחריהם רש\"י רשב\"ם) תירגמו בין התחומים, והמתרגם האלכסנדרי תירגם בין הנהלות, בין השדות, ורד\"ק פירש שתי משואות שנותנים על החמור אחד מכאן ואחד מכאן, כלומר שהוא כ\"כ חזק שהוא רובץ ביניהם וקם עמהם; וזה שיבוש, כי רובץ כתוב כאן, ולא קם, ולהיות רובץ עם המשא אין בזה גבורה, כי המשא נוגע בארץ, וכטעם כי תראה חמור שונאך רבץ תחת משאו (שמות כ\"ג ה')."
            ],
            [
                "וירא מנוחה כי טוב: המפרשים פירשו מנוהה מקום המנותה, כלומר ארצו ונחלתו כמו אל המנוחה ואל הנחלה (דברים י\"ב ט'), וכן תירגם אנקלוס חולקא, וייתכן שיהיה כמשמעו, המנוחה ישרה בעיניו (כטעם רובץ בין המשפתים) וראה ג\"כ כי אחוזת נחלתו טובה ונעימה. על כן הטה שכמו לסבול, והיא דרך משל על דרך החמור שנוטה שכמו לסבול המשא, ואח\"כ פירש הנמשל ואמר שהיה למס עובד, וזה כי לריבוי תבואת אדמתו לא יכבד עליו המס, והכוונה שלא היה שבטו אוהב מלחמות, ויבחר לתת מס למלכי הגוים מלהילחם, אולי כך היה טבעו של יששכר, להיות אוהב שלום וסבלן, ולפיכך קראו חמור גרם; ור\"ש דובנא דיקדק, כי בד\"ה א' י\"ב נאמרו בכל השבטים תארי אנשי הצבא הולכי בקרב, וביששכר כתוב פסוק ל\"ב ומבני יששכר יודעי בינה לעתים לדעת מה יעשה ישראל, שהיו חכמים ונבונים בעצות ולא אנשי מלחמה, וכן חז\"ל אמרו (בראשית רבא צ\"ט י\"א) שהיו בני יששכר עוסקים בתורה, וכן משה אמר (דברים ל\"ג י\"ח) ויששכר באהליך. ",
                "כי טוב: שהוא דבר טוב. ",
                "למס עובד: יהושע ט\"ו י' ומלכים א' ט' כ\"א ."
            ],
            [
                "דן ידין: לשון הנופל על הלשון. ",
                "ידין: יריב ריבם, כמו שפטני אלהים וריבה ריבי (תהלים מ\"ג א'), שפטו יתום ריבו אלמנה (ישעיה א' כ\"ג) דנני אלהים (ברא' ל' ו'), ודין עני ואביון (משלי ל\"א ט'). ",
                "עמו: בני שבטו. ",
                "כאחד שבטי ישראל: יש מפרשים לפי אנקלוס , כל שבטי ישראל כאחד, ולפי זה היה ראוי לקרוא כאחד, וראב\"ע פירש כאחד מבני הגבירות, אמנם היכן מצאנו שלא יהיו בני השפחות בכלל שבטי ישראל כבני הגבירות? ולדעתי שבט ענינו קצין ושופט וראש, כמו וקם שבט מישראל (במדבר כ\"ד י\"ז), הדבר דברתי את אחד שבטי ישראל אשר צויתי לרעות את עמי את ישראל (ש\"ב ז' ז') ראשיכם שבטיכם (דברים כ\"ט ט') ואולי עיקר המילה מענין שרביט הממשלה, ויהיה שבט במקום תומך שבט (עמוס א' ה' וח '), או בעל שבט, וייתכן ג\"כ לפרשו בלא חסרון שום מילה, כי שבט הוא כינוי לאבות המטות כגון ראובן ושמעון נקראים שבטים, ובניהם נקראים מטה ראובן, מטה שמעון, והנה שבט ענינו ראש המשפחה, והושאל לשאר ראשים ונשיאים; ומן שבט נגזר אח\"כ שורש שפט, והנה מליצת כאחד שבטי ישראל היא גם היא לשון הנופל על הלשון דן ידין, כי שבט כולל ענין שופט ודיין, ואח\"כ הושאל לפעמים שם שבט להוראת מטה ומשפחה, כגון עשרה אנשים למאה לכל שבטי ישראל (שופטים כ' י'), והנה אמר דן יושיע את בני שבטו כאחד מראשי ישראל ושופטיו ומושיעיו, ויש מפרשים זה על שמשון, ורשב\"ם פירש על שהיה שבט דן מאסף לכל המחנות שהיה הולך בסוף הדגלים (במדבר י' כ\"ה) והיה צריך להילחם במי שיבוא לזנב הנחשלים; והנכון בזה להיות דן יושב על הגבול לצד צפון (מדן עד באר שבע) אשר משם תיפתח תמיד הרעה לישראל מפני חיל ארם ובבל, והנה אמר שיושיע את בני שבטו כאחד ממושיעי ישראל, ושיהיה כנחש עלי דרך נגד האויב (תלמידי החכם יח\"ף זצ\"ל)."
            ],
            [
                "הנושך עקבי סוס: כשישוך עקבי הסוס מיד הסוס נרתע ומתחלחל, ורוכבו נופל לארץ, והנה השפיפון נחש קטון, ולא יוכל לנשוך הסוס בבטנו או להתכרך סביבותיו כמו שעושים הנחשים הגדולים; ואולי (כדעת מוהר\"ר שמואל שלמה אולפער) אותיות ון שבסופו מורות על קטנותו; ואנקלוס תירגם פתנא; ואנקלוס והמתרגם הסורי תירגמו מילת נחש חרמן, ויעקב אידסינוס איש סורי כתב כי זה (חרמן) מין נחש רע ומזיק משאר נחשים, והוא יושב ומסתתר בדרכים ובין ירק עשב דומם ובלתי מתנועע. ברש\"י כ\"י שבידי: ודמהו לנחש הנושך עקבי סוס ונופל רוכבו שלא נגע בו (וכן נכון)."
            ],
            [
                "לישועתך קויתי ה': כשבא לברך את גד, עלה בדעתו לומר גם עליו לשון הנופל על הלשון, כי גד ענינו מזל טוב, והיה יכול לומר: גד, טוב יהי גדו, או גד יהי אתו, וכיוצא בזה; אך נמלך מיד מעצתו וראה כי בה' לבדו ראוי לבטוח, ולא במזלות ובצבא השמים; על כן אמר לישועתך קויתי ה' ולא לישועת המזל, ומיד ביקש ומצא אחר לשון נופל על הלשון בלא הזכרת המזל, ואמר גד גדוד יגודנו (א\"א ז\"ל), ונכון מאד, ולפי זה יהיה הפסוק הזה צריך למרכא טפחא, כי כינוי לישועתך חוזר לה', לא לדן, ודוגמתו שברתי לישועתך ה' (תהלים קי\"ט קס\"ו). ופירוש ר\"ש דובנא (ואחריו י' ש' ריגיו) כי חזק החולי על יעקב וכו ', הוא שיבוש, שהרי יודע היה יעקב שהוא מת, ואם התפלל להיות עוד שעה קלה עד שישלים ברכותיו אין זו ישועה. [והערדער אמר כי להיות דן יושב על הגבול, התפלל יעקב לישועת ה', אמנם אין קויתי לשון תפלה]."
            ],
            [
                "גד גדוד יגודנו וגו': יגודנו לשון גדוד, כמו לעלות לעם יגודנו (חבקוק ג' ט\"ז) יגודו על נפש צדיק (תהלים צ\"ד כ\"א). ",
                "והוא יגד עקב: לשון כריתה, כמו גדו אילנא (דניאל ד' י\"א) (רד\"ק), וכן המנהג כשאומרים לשון הנופל על לשון פעם אחר פעם, אומרים אותו בהוראות שונות, והנה יגד כתוב חסר וקרוב שהוא מן הכפולים, וקריאתו יגד, ומצאנו ההוראות האלה במילת התגודד, לא תתגודדו (דברים י\"ד א') לשון חיתוך, ובית זונה יתגודדו (ירמיה ה' ז') לשון קיבוץ גדודים גדודים, וטעם יגוד עקב שינומו מפניו, והוא יזנבם מאחור, ואולי מ\"ם של \"מאשר\" שייכה למלת עקב והוא יגד עקבם: ואחר כך אמר:"
            ],
            [
                "מאשר שמנה לחמו: ויהיה אשר \"נומינאטיבוס אבסולוטוס\" (משפט ייחוד) כמו הצור תמים פעלו (דברים ל\"ב ד') וכן גד גדוד יגודנו; ושמשון יינטילומו ע\"ה אומר כי יש לחזק קריאת אשר בלא מ\"ם ממה שאנו רואים בברכות האלה שמות השבטים כולם בתחילת המאמר ובלא שום אות משמשת; רק ביוסף לבדו הקדים לשמו מילות בן פורת, וכבר יכול היה לומר יוסף בן פורת עלי עין, כמו שאמר נפתלי אילה שלוחה, בנימין זאב יטרף; אפס כי מאהבתו את יוסף רצה לכפול עליו התואר בן פורת. ורמבמ\"ן פירש בדוחק גדול כל היוצא מאשר הנה לחמו שמנה, והחזקוני פירש גד שמנה לחמו יותר מאשר, ואשר יתן מעדני מלך, וזה נכון ליישוב הפסוק. ",
                "שמנה לחמו: אין לחם לשון נקבה (כדעת ראב\"ע) אלא הוא כמו ומאכלו בריאה (חבקוק א' ט\"ז) דבר בריא, דבר שמן, כמו (במדבר כ\"ב י\"ח) קטנה או גדולה. ",
                "מעדני מלך: מעדנים הראויים למלכים, ואין להביא מכאן ראיה על איחור זמן הברכות האלה כאילו היה אז מלך בישראל; שהרי די שהיה בימי יעקב מלך באומות, כגון במצרים, לשיאמר מעדני מלך, מעדנים יקרים הראויים לשולחן מלכים; ורשב\"ם פירש שיתן מס למלך ישראל שמן זית יקר וטוב שסכין בו לעדן את הבשר, כמו שאמרו במנחות דף פ\"ו ע\"א וכן משה אמר (דברים ל\"ג כ\"ד) על אשר וטובל בשמן רגלו."
            ],
            [
                "נפתלי אילה שלחה: אילה משולחת לרוץ (רש\"י). ",
                "הנתן: שב על נפתלי, לא על אילה שהיא נקבה. ",
                "אמרי שפר: אמרי נועם, מלשון שפיר בארמית, וכן אף נחלת שפרה עלי (תהלים ט\"ז ו') שענינו יפה. רלב\"ג פירש על ברק בן אבינועם, ורש\"י על עשרת אלפים איש מבני נפתלי שהלכו בזריזות במלחמת סיסרא ולבסוף שרו שירה. ורשב\"ם פירש גבורים קלים כאילות, כדכתיב (ד\"ה א' י\"ב ח') גבורי החיל אנשי צבא למלחמה ערכי צנה ורמח ופני אריה פניהם וכצבאים על ההרים, (וכן \"משוה רגלי כאילות\" תהלים י\"ח ל\"ד) ובשובם מן המלחמה ממהרים מתוך קלותם לבשר בשורות משופרות על נצחון המלחמה. ודון יצחק ורמבמ\"ן ואחרים פירשו שיצאו ממנו בעלי צחות המליצה, וקלעריקוס מפרש אילה שלוחה, משולחת הולכת אנה ואנה אל כל אשר תחפץ, והוא סימן החפשיות, ופירש הנותן אמרי שפר, מלשון שפר קדמי (דניאל ג' ל\"ב) מדבר מה שטוב בעיניו כלא יראת אדם; וזה רחוק. והמתרגם האלכסנדרי תירגם אלה שלוחה ותירגם אמרי שפר פירות יפים; והלכו אחריו בושארט והערדער, וקראו אמירי לשון ענף. ורימיט קורא אמרי בדגש המ\"ם מלשון אמר בארמית שענינו שה, ואומר שאולי נאמר ג\"כ על קטני האילה; וגזניוס דחה דבריו, כי כתוב \" הנותן\" לא הנותנת. ודעת י' רוברטזון שנמשל נפתלי לאילה על אודות נחלתו שהיתה ארץ הרים, ועל מידת הקלות והחן שאולי היתה בו; ופירש הנותן אמרי שפר: הנותן חומר לשירים עליזים לשבחו. ואיננו רחוק שיהיה הפסוק הזה נאמר על נפתלי עצמו ועל תכונתו ומידותיו, כדרך שאמר על יוסף וימררוהו ורובו וישטמוהו וכו ' שהכוונה על מה שאירע ליוסף עצמו; ואולי היה נפתלי בעל שמחה שמח בחלקו ורץ כצבי כדרך עליזי לב, וטעם הנותן אמרי שפר, נותן תודה לאלהיו (וזה מתיישב יותר על מילת הנותן) ומילת שפר יהיה ענינה שמחת לבב; ולפי זה יש כאן גם ברכה, כי בירכו שכן יהיה תמיד שמח ומודה לאל; וזה נראה לי יותר קרוב בפירוש המקרא הסתום הזה, וקרובה לזה דעת אנקלוס ."
            ],
            [
                "בן: נטיעה, כמו ועל בן אמצתה לך (תהלים פ' ט\"ז) ועל הדרך הזה שם יונק ויונקת ועוללות הושאלו על הצמחים. ",
                "פורת: תואר לשון נקבה, כמו פוריה, ומילת בן כשהיא להוראה הזאת היא לשון נקבה, וכן כאן הריבוי ממנה בנות. ",
                "עלי עין: אצל עין המים, כעץ שתול על פלגי מים (תהלים א' ג'). ",
                "בנות: ענפי הנטע הזה, צעדה עלי שור, מתפשטות על הדלית מלשון עלו בשרותיה ושחתו (ירמיה ה' י') וכן בין שורתם יצהירו (איוב כ\"ד י\"א) והמשל לקוח מן הגפן. ",
                "בנות צעדה: ריבוי הנקבות פעמים רבות יבא עמו הפועל בל' יחיד, כמו תשיגהו כמים בלהות (איוב כ\"ז כ'), ועיניו קמה (שמואל א' ד' ט\"ו) כי קמה על בבל מחשבות ה' (ירמיה נ\"א כ\"ט) מפי עליון לא תצא הרעות (איכה ג' ל\"ח) וחטאותנו ענתה בנו (ישעיה נ\"ט י\"ב) מחשבות בעצה תכון (משלי כ' י\"ח), וכן המנהג גם בל' ערבית; ובספר הכותים: בני צעירי עלי שור; ויוסף לא היה הבן הצעיר (כי בנימין צעיר ממנו) ולמה יזכירהו בתואר פחות, והוא היה בדעתו לגדלו על אחיו?"
            ],
            [
                " וימררהו: לשון וימררו את חייהם (שמות א' י\"ד). ",
                "ורבו: ל' יריית חיצים, והוא קל עבר ממשקל פעול, משורש רבב, כמו יסבו עלי רביו (איוב ט\"ז י\"ג), וברקים רב (תהלים י\"ח ט\"ו) שהם לשון יריית חיצים, כמו שורש רבה (רד\"ק), ואמרו רבו ממשקל פעול להבדילו מן רבי ענין רבוי (ר\"ש דובנא); ולדעת רש\"י המילה בנין פעל, על דרך כלו תפלות (תהלים ע\"ב ב'), אלא שהוראתו כהוראת ההתפעל; ואולי חשב רש\"י, כי בשו, וארו עיני (ש\"א י\"ד כ\"ט) הם ג\"כ בנין פעל, ולהיות הוראתם עומדת, והפועל פועל בעצמו ולא מקבל פעולה מאחרים, חשב שייתכן להיות פעל להוראת התפעל, ומילות שמו רמו דמו שהם צווי מן הקל הם לדעתו עבר פעל. ",
                "וישטמהו: הוא פירוש המשל, וכן דעת בעל הטעמים שנתן אתנח תחת ורבו, ועשה אותם שני מאמרים, וכל זה על אחיו ששנאוהו; ולדעת רשב\"ם על המצרים שנתנו אותו בבית הסוהר; אולי אמר כן בחשבו כי יעקב לא ידע מאומה משנאת בניו את יוסף. ומוהר\"ר מריכי מורטארה אומר כי לא ייתכן לומר שיעקב לא ידע דבר מזה, שאם כן לא היה מקום לאחי יוסף שיאמרו ליוסף אביך ציוה וגו' (למטה נ' ט\"ז), אם יוסף היה יודע שלא נודע הדבר לאביו; גם רחוק הוא עד מאד שיחשוב יוסף כי אחיו הגידו העניין לאביהם קרוב למיתתו; ואם יקשה לרשב\"ם כי אחר שהם לא מכרוהו (כדעתו וכדעתנו), לא ייתכן לומר וימררוהו ורובו, אין זה כלום, כי הנה יוסף האמין שהם מכרוהו, וכן האמין יעקב, כי בודאי בניו לא הגידו לו שהשליכוהו לבור כדי שימות שם. ולדעת דח\"א ז\"ל הכוונה על הקרובים לשכם שהיו שונאים לבני יעקב, וקרוב הדבר כי בני יעקב אמרו לאביהם (או הוא עצמו חשב כך והם הניחוהו במחשבתו) כי כשהלך יוסף לראות את אחיו בשכם טעה בדרך והלך בדרך רחוקה ופגעו בו לסטים בעלי חיצים וביקשו להרגו, וה ' היה אתו, והתקומם נגדם ונמלט מידם, ואח\"כ לא ידע הדרך לשוב לבית אביו, ופגעו בו אחרים ותפשוהו ומכרוהו לעבד. והוא אומר כי רחוק הוא שימשיל יעקב את בניו (שהיו רועי צאן) לבעלי חיצים, גם מאמר ותשב באיתן קשתו לא ייתכן אם הכוונה על אחיו, כי הנה יוסף לא התקומם נגדם כלל, אך נשאר כצאן לטבח יובל."
            ],
            [
                " ותשב באיתן קשתו: כלפי מה שאמר כי בעלי חיצים נלחמו בו, אמר כי אמנם קשתו גברה על קשתם, וניצבה נגדם באיתן ובחוזק; איתן הוא ג\"כ שם דבר, כמו וישב הים לפנות בקר לאיתנו (שמות י\"ד כ\"ז). ",
                "ויפזו זרועי ידיו: היו זרועיו קלים בדריכת הקשת, לשון מפזז ומכרכר (שמואל ב' ו' ט\"ז) וקרוב לזה שורש פחז ושורש חפז על קלות התנועה.",
                "מידי אביר יעקב: זאת היתה לו מידי האל שהוא אביר יעקב, ואביר לשון אברה, מטעם ישאהו על אברתו (דברים ל\"ב י\"א), באברתו יסך לך (תהלים צ\"א ד') ענין הגנה כענין אשר באת לחסות תחת כנפיו (רות ב' י\"ב). ",
                "משם רועה וגו': יש מפרשים (הביאם ראב\"ע) \"משם\" מאז, וכן פירשו רמבמ\"ן מאותה שעה נעשה יוסף רועה ישראל. ור\"ש דובנא מפרש \" משמ \" על המקום שסבל בו צרותיו, והוא הבור אשר שמוהו בו, כי מבית האסורים יצא למלוך; ונ\"ל כי מאחר שנאמר למעלה מידי אביר יעקב, ונאמר למטה מאל אביך ויעזרך, ראוי שגם משם רועה וגו' יהיה נאמר כלפי מעלה; לפיכך מסכים אני עם המתרגם הסורי שהיה קורא משם בצירי, והוא כטעם ישגבך שם אלהי יעקב (תהלים כ' ב') וכן תירגם גם הערדער. ",
                "רועה אבן ישראל: רשב\"ם ורמבמ\"ן פירשו רועה בית ישראל, ור\"ש דובנא ולפניו רש\"י פירש רועה ישראל ואבן ישראל, כלומר צור מעזם סלעם ומפלטם [ואני לא אדע למה בתהלים י\"ח ג' ניקדו ומפלטי פועל ולא ומפלטי שם דבר, (וכמו אחישה מפלט לי שם נ\"ה ט') כמו סלעי ומצודתי, צורי מגני וקרן ישעי ומשגבי שבפסוק ההוא; ונראה שניקדו כן להשוותו עם מה שכתוב בשמואל ב' כ\"ב ב', ושם כתוב ומפלטי לי, ולא יתכן לומר ומפלטי לי כי מילת לי מיותרת, ועל כרחנו צריך לומר כי שם הוא בינוני והיו\"ד נוספת כיו\"ד יושבי (תהלים קכ\"ג א) המגביהי (שם קי\"ג ה')] אלא שהם מפרשים על יוסף ואני מפרש על האל, וכן דעת גזניוס שאבן ישראל כינוי לאל, ולא ידעתי איך הוא מפרש \"משם\"."
            ],
            [
                "מאל אביך: הצלחת וגדלת בעזרת אלהי אביך שיעורך לעתיד. ",
                "ואת שדי: ומאת. ",
                "ברכות שמים מעל : הטל והמטר. ",
                "ברכות תהום וגו': מעיינות ותהומות יוצאים בבקעה ובהר. ",
                "ברכות שדים ורחם: ברכות השמים והארץ, כי השמים הנותנים המטר מגדלים הצמחים, כמו השדים שמגדלים ומיניקים התינוק, והארץ יולדת הצמחים כמו הרחם, כטעם והולידה והצמיחה (ישעיה נ\"ה י') (רד\"ק בשם אחרים); ושאר המפרשים פירשו ולא יהיה זרעו רחם משכיל ושדים צומקים (הושע ט' י\"ד) וזה אין לו ענין עם האמור במקרא הזה. ואנקלוס תירגם ברכות אביך ואמך, אמנם השדים והרחם כולם באשה לא באיש, ורש\"י תירץ בדוחק."
            ],
            [
                "ברכות אביך וגו': רוב המפרשים פירשו הורי יולדי מלשון האנכי הריתי (במדבר י\"א י\"ב) כתרגום אנקלוס ; אעפ\"י שזה באמת רחוק מאד, כי אין הזכר הורה, ומאמר האנכי הריתי אינו אלא בתמיהה. רש\"י פירש הברכות שבירכני הקב\"ה גברו והלכו על הברכות שבירך את הורי, ורד\"ק ור\"ש דובנא ואחרים פירשו הברכות אשר אני מברך אותך יגברו על ברכות הורי שבירכו אותי; אמנם רשב\"ם ואחריו הערדער פירש הורי ל' הרים, והוא כפל ל' של גבעות עולם, והביא ראיה מברכות משה שאמר (דברים ל\"ג ט\"ו) מראש הררי קדם וממגד גבעות עולם; ויש סמך לזה מתרגום ירושלמי: ברכתא דאבוך יתוספן עלך על ברכתא דבריכו יתך אבהתך אברהם ויצחק דמתילין לטוריא; וכן בתרגום האלכסנדרי מתורגם לשון הר, אלא שהמתרגם ההוא הדביק מילת הורי למילת ער, הורי ער, הרי עד, כמו גבעות עולם; והלכו אחריו י\"ד מיכאעליס ואחרים אלא שמיכאעליס מגיה הרי; והאחרונים אומרים שמילת הור היא מילה קדמונית, נשאר ממנה רמז בהור ההר, ומביאים ראיה לקשור שתי המילות \"הורי עד\" מגבעות עולם שאחריהן ומברכות משה, ומדברי חבקוק (ג' ו') ויתפוצצו הררי עד שחו גבעות עולם; ומילת תאות, מנחם בן סרוק ורש\"י וראב\"ע ורשב\"ם ורד\"ק ורמבמ\"ן פירשו לשון גבול וקצה, מלשון והתאויתם לכם (במדבר ל\"ד י') כלומר עד סוף גבעות עולם, וזה לדעת קצת (רד\"ק וראזנמילר) בבחינה הזמן, תהיינה לך הברכות האלה עד סוף העולם, עד שלא ימושו ההרים אשר הם עומדים לעולם; ולדעת אחרים הוא בבחינת המקום; רש\"י פירש ברכה בלא מצרים, וראב\"ע שתהיינה הברכות גבוהות, אמנם אנקלוס פירש תאות כמשמעו: דחמידו להן רברביא דמן עלמא, וכן קלעריקוס פירש מה שאדם מתאוה על הגבעות, כלו' המרעה הטוב וכיוצא בזה; וגזניוס וחבריו גם הם פירשו הדר הגבעות וחמודותן. ואני אומר שאין להוציא מילת תאות מענינה הידוע בכל המקרא, ומעולם לא מצאנו תאוה לענין סוף וגבול, וגם מברכות משה אתה למד, שאמר ומראש הררי קדם וממגד גבעות עולם, ותאוה כמו מגד, דבר נחמד, וכן חמודות (דניאל ט' כ\"ג) ומחמדים (שיר השירים ה' ט\"ז) וכן (למעלה ג' ו') וכי תאוה הוא לעינים, ומזה נאוה ונאה ונוי; וכאן תאות הוא כנגד ברכות, ברכות הורי עד, תאות גבעות עולם, ומפני שמילת עד איננה מתיישבת לפי זה אצל תאות גבעות עולם, ומאחר שאם נחבר אותה אל ברכות הורי יהיו שני הלקי המליצה הולכים צמדים כנהוג, ובעבור הראיות המובאות גם כן מדברי משה ומדברי חבקוק, מוכרח אני להסכים עם גזניוס וחבריו הקוראים בשיטת המתרגם האלכסנדרי ברכות הורי עד; אמנם אינני מסכים עמהם במה שהם מחברים מילת \"על\" לברכות הורי, ברכות אביך גדולות וגבוהות ועצומות מברכות הררי עד, ראשונה שלא היה לו לסתום, אלא לפרט מה הן הברכות האלה, אשר למעלה מברכות הררי עד, ועוד היל\"ל על תאות גבעות עולם, ושלישית כי משה אמר שיהיה לו ממגד גבעות עולם, ולא אמר שברכתו תהיה למעלה ממגד גבעות עולם, גם ראזנמילר כתב כי המליצה הזאת ברכות אביך גברו על ברכות הררי עד, היא מליצה זרה ובלתי נאותה, לפיכך אומר אני כי ברכות אביך גברו על, הוא מאמר בפני עצמו, ומילת \"על\" נפרדת, כמו ונאם הגבר הוקם על (ש\"ב כ\"ג א'), כלומר למעלה, ושיעור הכתוב כך הוא: ברכות אביך גברו על ברכות הורי-עד תאות גבעות עולם תהיין לראש יוסף ולקדקד נזיר אחיו: כלומר ברכות שאביך מברך אותך גברו וגבהו למעלה למעלה; גבר קרוב בענין לשורש גבה, כמו ויגברו המים (ברא' ז' י\"ח) והמים גברו מאד מאד על הארץ (שם שם י\"ט), חמש עשרה אמה מלמעלה גברו המים (שם שם כ') כי כגבוה שמים על הארץ גבר חסדו על יראיו (תהלים ק\"ג י\"א) כי גם ברכות הררי עד, וברכות גבעות עולם בחמודותיהם תהיינה לראש יוסף, תבואנה על ראשו, כטעם יחולו על ראש יואב (ש\"ב ג' כ\"ט), על ראש רשעים יחול (ירמיה כ\"ג י\"ט, ול ' כ\"ג) ומילות עד ועולם מורות על גובה בלתי מוגבל, ע\"ד שוכן עד מרום וקדוש (ישעיה נ\"ז ט\"ו), עיין שם פירושי. נזיר אחיו : פרישא דאחוהי, כלו' בחיר אחיו, הנבדל מהם במעלה וחשיבות (רש\"י); ורשב\"ם וראב\"ע ורמבמ\"ן מפרשים מלשון נזר, המוכתר ונכבד עליהם, וכן מנזריך כארבה (נחום ג' י\"ז); והראשון נ\"ל עיקר, כי כן רוב שימוש מילת נזיר הוא מענין הפרשה והבדלה, ולא מענין נזר ונשיאות; ועוד הנה גם משה השתמש בברכתו במליצה זאת, ואז לא היה יוסף חי, ולא היה לשבטו שלטון על שאר שבטים, ואולי נזר שענינו עטרה הוא ג\"כ מענין הפרשה והבדל חשיבות, אעפ\"י שהיה אפשר לומר כי נזר נגזר מן זר, דבר המקיף סביב סביב; ודע כי כל שימוש שורש נזר הוא לענין פרישות של קדושה ומעלה וכבוד, גם וינזרו לבשת (הושע ט' י') ענינו הפרישו והקדישו עצמם לעבודת אלילים; אמנם נזורו אחור (ישעיה א' ד') הוא משורש זור, שהוא תרגום של סור; ויחזקאל (י\"ד ז') אמר שלא כמשפט וינזר מאחרי, והיה ראוי לומר ויזור כמו שאמר בפסוק ה' נזורו מעלי, ועיין מה שכתבתי על נזורו אחור (ישעיה א' ד')."
            ],
            [
                " זאב יטרף: זאב אשר יטרף, זאב הטורף. ",
                "בבקר יאכל עד: נאמר על הזאב, והטעם שהוא טורף ואוכל גם בבוקר וגם בערב, כי מפני שרוב יציאת הזאב היא בערב (זאבי ערב, חבקוק א' ח', וצפניה ג' ג') וכשהוא טורף בערב איננו מניח כלום לבוקר (כמו שפירשו האחרונים מליצת לא גרמו לבקר שבצפניה ג' ג') אמר, כי בנימין יהיה כזאב האוכל בבוקר מה שטרף בלילה, שלרוב הטרף אשר יטרף יישאר לו ממנו לבוקר, ואח\"כ טורף גם ביום, ולערב הוא מהלק לגוריו ולחבריו מה שטרף ביום. ",
                "עד: שלל, כמו אז הלק עד שלל מרבה (ישעיה ל\"ג כ\"ג) וכן אבד חשבון עד דיבון (במדבר כ\"א ל'), דיבון היתה לבז. יחלק שלל: אמרו כי כן דרך הזאבים לצאת בחבורה ולחלק טרפה ביניהם וכל זה אמנם ברכה לשבט בנימין שיהיה גבור ותקיף, וכן היה, כמו שראינו בשופטים כ'."
            ],
            [
                " שבטי ישראל: בני ישראל וראשי שבטים. ",
                "איש אשר כברכתו ברך אותם: אשר איש איש מהם בירך אותם כברכתו, ברכה פרטית לכל א' מהם (וכן מצאתי אח\"כ לרמב\"ן בפרשת מקץ למעלה מ\"א י\"ב); ואם יש מהם שלא בירך אותם הנה על הרוב ידבר."
            ],
            "",
            "",
            [
                "שמה קברו את יצחק ואת רבקה אשתו: לא אמר שמה קברתי את יצחק; נראה מכאן כי רבקה מתה בעוד יעקב בבית לבן, לפיכך לא היה יכול לומר קברתי את רבקה, ולפיכך סתם ואמר שמה קברו."
            ],
            [
                "מאת בני חת: ברשותם, כי בתוכם ולעיני בני עמו מכר עפרון; ואמר זה ליוסף שלא יירא, שמא יעכבו החתים בידו לקבור שם את אביו; כי לא יוכלו להכחיש המכירה, כי במעמד כולם הייתה."
            ]
        ],
        [
            "",
            [
                "לחנוט את אביו: היו מוציאים מגופו של מת המוח והמעיים, והיו ממלאים את הבטן מור וקציעה, ואח\"כ היו מולחים כל הגוף בנתר משך ארבעים יום, והירודוט אומר שבעים יום, ודיאודורוס אומר יותר משלושים יום, ואין ספק שהיה הדבר הזה ידוע לישראל ולמשה יותר ממה שהיה ידוע ליוונים, והנה יעקב ויוסף נחנטו מפני שהוצרכו להוליכם לארץ אחרת לקברם."
            ],
            [
                " ויבכו אותו מצרים: לכבודו של יוסף. ",
                "שבעים יום: ארבעים לחניטתו, ושלושים של אבל שהיו עושים אחר הקבורה; וליעקב לפי שהיו עתידים לקבור אותו בארץ אחרת ולא ייתכן שיעשו לו אבל במצרים אחר שכבר נשאוהו לארץ כנען, עשו האבל קודם הקבורה."
            ],
            [
                "אל בית פרעה: ולא דיבר לפרעה עצמו, כי אין לבוא אל שער המלך בלבוש שק ואבל וכן במדרש (בראשית רבא ק' ה') אמרו שאין אבל נכנס בפלטין של מלך, ואעפ\"י שכבר עברו שלושים ימי הבכי, הנה יוסף שעדיין היה עתיד לעלות לקבור את אביו ייתכן שהיה עדיין לבוש לבושי אבל."
            ],
            [
                " אשר כריתי: חפרתי, ויש אומרים ל' קנין, כמו וגם מים תכרו מאתם בכסף (דברים ב' ו')."
            ],
            [
                "זקני: תואר זקן נאמר לכבוד ולחשיבות, גם למי שאינו זקן אלא שהוא שופט ושר, וכן בל' ערבית שיך וכעין זה גם באיטלקית ובספרדית, כי מתחילה היו הזקנים הם השופטים והשרים, וכן senatus."
            ],
            "",
            "",
            "",
            [
                "גרן האטד: כך היה נקרא המקום ההוא, ואטד מין ממיני הקוצים (שופטים ט' י\"ד וט\"ו), וקוץ ודרדר (למעלה ג' י\"ח) תירגם אונקלוס וכובין ואוטדין. ",
                "אשר בעבר הירדן: בא\"י, ונקרא בעבר הירדן כלפי המקום שהיו בו משה וישראל. ",
                "אבל שבעת ימים: קודם הקבורה (ר\"ש דובנא)."
            ],
            [
                "אשר בעבר הירדן: אחר שאמר שקראו שם המקום אבל מצרים, חזר ואמר שהוא בעבר הירדן בא\"י ולא במצרים."
            ],
            "",
            "",
            "",
            [
                "לו ישטמנו: עיקר מילת לו הוא להוא ומזה לוי, הלוי שבלשון חכמים, והנה הלמ\"ד הנוספת בעתידים היא מצויה הרבה בל' ערבית להורות על הצווי, ולפעמים אינו אלא עתיד גרידא, וכן בל' תלמוד \"לימא קרא\" הוא דרך ציווי, ולפעמים אינו כן, ומעתה גם מילת לו רוב שימושה להורות על תאוות המדבר, כמו לו ישמעאל יחיה לפניך (למעלה י\"ז י\"ח), לו יהיה כדברך (שם ל' ל\"ד), לו מתנו (במדבר י\"ד ב); ולפעמים אינו אלא כמו אם גרידא, כמו לו חפץ ה' להמיתנו (שופטים י\"ג כ\"ג) אם היה ה' חפץ להמיתנו, וכן לולא, שהוא מורכב מן לו לא, ענינו אם לא, וכן כאן לו ישטמנו אם ישטמנו, כלומר אפשר שישטמנו."
            ],
            "",
            [
                "ועתה שא נא: אינם דברים המיוחסים ליעקב, אך השליחים המצרים אחר שאמרו ליוסף דברי המת כאילו הוא בעצמו דיבר אליהם קודם מותו וציווה אותם לאמור לו אנא שא נא פשע אחיך וחטאתם, כי רעה גמלוך, הוסיפו מעצמם ועתה שא נא לפשע עבדי אלהי אביך (ר\"ש דובנא). ",
                "לפשע עבדי אלהי אביך: לפי שהיותם אחים לו, לא היה מועיל שיסלח להם, כי הם לא נהגו עמו כאחים, לפיכך הזכירו לו אחוה אחרת שהיתה להם עימו, והוא שהם בעלי דת אחת עמו, כי המצרים היו מחבבים בעלי אמונתם ושונאים בעלי אמונה אחרת, לפיכך קרוב היה שיסלחו לפשעי אנשי אמונתם. והנה השליחים חשבו שכן יעשה גם יוסף, ע\"כ יסלח לבעלי אמונתו, אעפ\"י שאינם ראוים להיקרא אחיו. ",
                "בדברם: השליחים. ",
                "ויבך יוסף: הבין כי אחיו הם הם ששלחו השליחים ושמו הדברים בפיהם, ולא יעקב ציוה כל זאת, שאם היה בדעתו לצוות על זה היה אומר לו או שולח לו בחייו; ע\"כ בכה בראותו צרת אחיו היראים לנפשם ומוכרחים להמציא תחבולות להינצל מחרון אפו."
            ],
            [
                "וילכו גם אחיו: כששמעו שבכה ושלא קצף עליהם ולא אמר כי רצונו להינקם מהם, הבינו שהבין תחבולתם, מיהרו ללכת אליו ולהתנפל לפניו כדי שתתברר לו כניעותם אליו ושתתברר להם כוונתו הטובה."
            ],
            [
                "כי התחת אלהים אני: הקב\"ה בוחן כליות ולב, והוא דן את האדם לא לבד על פי מעשיו, אך גם על פי מחשבותיו, אבל בן אדם אין לו אלא מה שעיניו רואות, וכן אני לא אוכל לשפוט אתכם על הכוונה, אלא על המעשה; והנה אם אתם חשבתם עלי רעה, מחשבה שלכם לא נתקיימה אבל מחשבת האל נתקיימה והיא היתה לטובה, והנה אין אתם צריכים להשפיל עצמכם בפני ולבקש ממני סליחה ומחילה, כי אינני רואה בכם אלא את שלוחי ההשגחה לטובת עם רב. והנה זו אחת מן הטובות הגדולות הנמשכות מהאמונה באלהים ובהשגחתו, כי האדם שליט במעשיו, אבל השלמת הפעולה איננה בידו, אלא בידי שמיים (עיין מה שכתבתי בס' ויקרא כ\"א ז'), ואם זומם רשע לצדיק ומבקש להרע לו, ה' לא יעזבנו בידו, ושנאת הרשע תהיה סיבה להצלחת הצדיק; ומי שזאת אמונתו, לא יכעס על שום אדם ולא ישנא שום אדם."
            ],
            [
                "חשבה: כינוי הנקבה חוזר אל הדבר, האל חשב הדבר הזה לטובה; כל מקום ששמיטין מילת דבר אומרים ל' נקבה, כגון קטנה או גדולה (במדבר כ\"ב י\"ח), והנקבות חוזרת לתיבת מלתא שענינה בל' ארמית כמו דבר."
            ],
            [
                "וידבר על לבם: עיין למעלה ל\"ד ג'."
            ],
            "",
            [
                "בני שלשים: בני בנים נקראים לפעמים שלשים, כי הם דור שלישי, אם נתחיל למנות מן האב, ככתוב בעשרת הדיברות (שמות כ' ה') על בנים על שלשים ועל רבעים (וכן תמול שלשום, מתחילים מן היום שעומדים בו, וכן ביום השלישי הכוונה אחר מחרת), ולפעמים נקראים שלשים בני הנכדים, כמו בי\"ג המידות על בנים ועל בני בנים ועל שלשים ועל רבעים (שמות ל\"ד ז'), ונראה כי לכך אומרים בני שלשים להזיר ספק, והכוונה בני הנכדים, שהם דור שלישי מן הבן לא מן האב. וכן בני רבעים ישבו לך על כיסא ישראל (מ\"ב י' ל') הם דור רביעי אחר הבן וחמישי אחר האב כי האב הוא יהוא, ומלכו אחריו יהואחז בנו, ויואש בן יהואחז, וירבעם בן יואש, וזכריה בן ירבעם; ולא אדע למה לא ניקדו בני רבעים בבי\"ת דגושה, אחר שהתבה כתובה בלי יו\"ד אחר הבי\"ת; והנה יוסף ראה לאפרים דור אחד יותר ממה שראה למנשה, כברכת יעקב שאחיו הקטון יגדל ממנו. ",
                "ילדו על ברכי יוסף: קיבלם יוסף אחר שנולדו, ועיין למעלה ל' ג'. ",
                "בני מכיר: עיין במדבר כ\"ו כ\"ט."
            ],
            "",
            "",
            [
                "ויישם: היל\"ל ויושם, וכמוהו על בשר ודם לא ייסך (שמות ל' ל\"ב), ונ\"ל שהם מבנין התפעל רפה, שענינו כענין הנפעל, והם במקום אתשם אתסך בארמית, ועיין שמות ט' י\"ח. ",
                "בארון: אשר הכין לו להיות שם עד צאת בני ישראל מארץ מצרים, עיין שמות י\"ג י\"ט, ויהושע כ\"ד ל\"ב. יש שהזכירו בזה מנהג המצרים לתת מתיהם בארון עץ, שהיו גונזים מתחת לארץ, והיה המת נשאר שם מעומד, כאשר כתב הירודוט, ובארון מחוץ היה חקוק תואר פני המת, והיה הארון מעצי שקמים שהמצרים קוראים תאנה של פרעה; ויש ג\"כ ארונות של אבן, וכל זה איננו ענין לכאן, כי הגניזה ההיא היתה לעולם, והיתה במקום קבורה שלנו; אבל ארונו של יוסף לא היה אלא לפיקדון עד צאתם משם."
            ]
        ]
    ],
    "maps": [],
    "commentaryCategories": [
        "Tanach",
        "Torah"
    ],
    "heTitle": "שד\"ל על בראשית",
    "versionSource": "http://tora.us.fm/tnk1/jdl/index.html",
    "heBook": "שד\"ל",
    "heCommentator": "שד\"ל",
    "length": 50,
    "titleVariants": [
        "Shadal on Genesis"
    ],
    "textDepth": 3,
    "commentaryBook": "Genesis",
    "commentator": "Shadal",
    "categories": [
        "Commentary",
        "Tanach",
        "Torah",
        "Genesis"
    ]
}