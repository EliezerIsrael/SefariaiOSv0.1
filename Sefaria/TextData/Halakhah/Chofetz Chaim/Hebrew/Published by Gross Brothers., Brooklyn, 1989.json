{
    "versionTitle": "Published by Gross Brothers., Brooklyn, 1989",
    "sectionNames": [
        "Chapter",
        "Law"
    ],
    "language": "he",
    "title": "Chofetz Chaim",
    "text": [
        [
            "אסור לספר בגנות חבירו אפילו על אמת גמור וזה נקרא בפי חז\"ל בכל מקום לשון הרע. (דאם יש בהספור שלו תערובות של שקר ועבור זה נתגנה חבירו יותר הוא בכלל מוציא שם רע ועונו גדול הרבה יותר) והמספר עובר בלא תעשה שנאמר לא תלך רכיל בעמיך וזה גם כן בכלל רכילות הוא.",
            "הלאו זה שכתבנו, הוא מה שכתבתו התורה בפירוש מיוחד לאיסור זה של לשון הרע ורכילות, אבל בלאו הכי יש עוד הרבה לאוין ועשין אחרים שהוא עובר עליהן על ידי סיפור הרע הזה, כמבואר לעיל בפתיחה הקודמת עיין שם.",
            "כל זה, אפילו אם רק במקרה סיפר גנות חבירו, אבל אם חס ושלום הורגל בעון זה בתמידות, כמו אלו שרגילין תמיד לישב ולספר, כך וכך מעשה פלוני, כך וכך עשו אבותיו, כך וכך שמעתי עליו, והוא דברים של גנות, אנשים כאלו הם נקראין בפי חז\"ל בשם בעלי לשון הרע ועונשן הרבה יותר גדול, אחרי שבשאט נפשם וזדון לבם עוברין על תורת ה' ונעשה זה אצלם כהפקר, כמו שמבואר לעיל בסוף הפתיחה ועליהם נאמר בקבלה יכרת ה' כל שפתי חלקות לשון מדברת גדולות.",
            "אמרו חז\"ל על שלוש עבירות נפרעין מן האדם בעולם הזה ואין לו חלק לעולם הכא ואלו הן עבודה זרה וגילוי עריות ושפיכות דמים ולשון הרע נגד כולן והביאו חז\"ל על זה ראיה מן הכתובים. ופירשו הראשונים דהכונה על אלו שהורגלו בעון זה בתמידות ואין מקבלים על עצמם להשמר ממנו, מפני שנעשה הדבר אצלם כהיתר.",
            "אין חילוק באיסור הסיפור בין אם סיפר מעצמו ברצונו ובין אם עמד עליו חבירו בדברים והפצירו עד שסיפר לו, מכל מקום אסור ואפילו אביו או רבו שמהויב בכבודם ובמוראם שלא לסתור דבריהם, אם הם ביקשו ממנו שיספר להם ענין פלוני ופלוני והוא יודע שבתוך הסיפור יוכרח לבוא לידי לשון הרע או אפילו רק לאבק של לשון הרע, אסור לו לשמוע להם.",
            "אפילו אם הוא רואה שאם ירגיל עצמו במדה הזאת שלא לספר לעולם בננותו של ישראל, וכדומה מדיבורים האסורים, יסובב לו הפסד גדול בעגין פרנסתו, כנון שהוא תחת רשות אחרים והם אנשים שאין בהם ריח תורה, וידוע הוא שבעוונותינו הרבים אנשים כאלו הם פרוצים מאד בזה העון החמור, עד שאם יראו מי שאין פיו פתוה כל כך כמותם, יחזיקו אותו לשוטה ופתי ועל ידי זה יםלקוהו ממשמרתו ולא יהיה לו כמה לפרנס את בני ביתו, אף על פי כן אסור, ככל שאר לאוין שמחויב ליתן כל אשר לו ולא לעבור עליהן כמבואר ביורה דעה בסימן קנ״ז ס״א בהגה״ה עיין שם.",
            "ומזה נוכל לידע, דכל שכן אם נונע לו רק בכבוד בעלמא, כגון שיושב בין חבורת אנשים ואין לו עצה איך להשמט מהם, והם מדברים בדברים האסורים על פי דין, וכשיהיה יושב ודומם ולא יסייע עמם בסיפוריהם כלל, יחשב בעיניהם כמשתגע, בוודאי דאםור. ועל זה וכיוצא בזה אמרו חז״ל, מוטב לאדם שיקרא שוטה כל ימיו ואל יהיה רשע שעה אחת לפני המקום. ויזרז עצמו בשעת מעשה בכל כוחותיו לעמוד על נפשו ויהיה נכון לבו בטוח, כי שכרו יהיה עבור זה מן השם יתברך עד אין קיץ, כמאמר חז״ל לפום צערא אגרא. ואיתא באבות דרבי נתן, כי מאה פעמים בצער מפעם אחד שלא בצער (וביאורו, כי דבר מצוה או לפרוש מדבר איסור שבא לו על ידי צער, שכרו מאה פעמים יותר ממצוה אחרת כמותה שבא לו שלא בצער). ועל עת כזה בודאי שייך מאמר חז״ל במדרש, כל רנע ורגע שאדם חוסם פיו, זוכה לאור הגנוז שאין כל מלאך ובריה יכול לשער. ולענין איך יתנהג אם נתפס בחבורה רעה כזו לענין הוכהה וקבלה, עיין לקמן בכלל ו׳ סעיף ד׳ ה׳ ו׳ ועיין לעיל בפתיחה בלאוין אות י״ז כי שייך לכאן.",
            "איסור זה של לשון הרע הוא בין אם הוא מספר עליו בפיו ממש או שהוא כותב עליו דבר זה במכתבו. וגם אין בו חילוק בין אם הוא מספר עליו הלשון הרע שלו בפירוש ובין אם הוא מספר עליו הלשון הרע כדרך רמז, בכל גווני בכלל לשון הרע הוא.",
            "ודע עוד דאפילו אם בתוך הגנות שגינה את חבירו גינה את עצמו גם כן בזה הגנות גופא, ואפילו הקדים להתרעם על עצמו בזה, אפילו הכי מכלל דילטוריא לא נפקי."
        ],
        [
            "אסור לספר לשון הרע על חבירו אף שהוא אמת אפילו בפני יחיד, וכל שכן בפני רבים. וכל שיתרבו השומעים, יתרבה עון המספר, מפני שחבירו מתגנה יותר על ידי זה שנתפרסם גנותו בפני כמה אנשים, גם שעל ידי זה מכשיל כמה אנשים באיסור שמיעת לשון הרע (הסכמת כל הפוסקים).",
            "ומה שנמצא היתר בדברי חז״ל לומר בפני שלושה, היינו בדבד שאיננו גנאי גמור והדיבור שלו יש לו שני פנים. וענין כזה ידוע שתלוי לפי הדיבור שאומר אותו המספר בעת סיפורו, בזה התירוהו חז״ל לומר בפני שלשה ותלוהו כיון שאומר הדברים בפני שלושה, יודע בודאי שיבואו הדברים לאזניו, דחברך חברא אית ליה, ועל כן הוא שומר את עצמו בעת אמירה לומר באופן שלא יהיה מינכר מלשונו לשון גנאי. (ונצייר דבר אחד ומזה נקיש לכל כיוצא בזה. כגון ששואלין לו איה נמצא אש, והוא משיב, שם תמצא שמבשלין תמיד בשר ודגים, דדבר זה תלוי לפי אמירתו בשעת מעשה, אם רוצה מוציא זה בלשון שאין בו גנאי לחבירו, דבאמת לפעמים אין בו עולה, כגון שיש לו בני בית הרבה ועזרו הקב״ה שיש לו הון רב, או שמחזיק אכסניא של אורהים וכדומה, והוא שואלו איה נמצא אש והוא משיב לו לא תמצא עתה אש כי אם בבית פלוני שמבשלין תמיד וכוונתו כנ״ל, וכל כי האי גוונא בעניני אבק לשון הרע תלוי באופן אמירת המספר בעת דיבורו. אבל אם מוציא אותו בקולו ובתנועותיו דמינכר שכוונתו שהוא מרבה בסעודת מריעות תמיד, אף שדבר זה איננו גנאי גמור, אפילו הכי קראוהו חז״ל אבק לשון הרע ואסור לומר אפילו בפני שלושה).",
            "יש אומרים, דאם אחד סיפר גנות על חברו בפני שלשה, אף דהוא עבר בודאי על איסור לשון הרע וכנ״ל, אף על פי כן אם אחד מהשלשה ששמע דבר זה סיפר אחר כך לאחרים, לא עבר בזה על איסור לשון הרע, מטעם דכיון דשלושה יודעים מזה, ממילא כבר נשמע הדבר ונודע לכל, דחברך חברא אית ליה, ובדבר העשוי להתגלות לא אסרה התורה משום לשון הרע. ודוקא לספר בדרך אקראי, אבל לא שיתכוון להעביר הקול ולגלותו יותר. <i>הגה״ה וי״א עוד דאפילו בדרך אקראי אינו מותר רק אם נתגלגל זה הענין דרך אגב בתוך דיבורו אבל לא שיכוין לספר זה הענין לבד.</i> אפילו אם לא יספר בשם מי שסיפר לו, רק יספר סתם שכך וכך נשמע על פלוני, אף על פי כן איננו נמלט מאיסור לשון הרע.",
            "ואפילו מה שהתרנו באם אינו מתכוין לגלות, דוקא השומע הראשון ששמע בעצמו מה שראובן סיפר על שמעון באפי תלתא, אבל מי ששמע ממנו, אסור לילך אחר כך על סמך הזה שאמר לו המספר לו ששמע דבר זה באפי תלתא, ולספר לאחר מהגנות שנשמע על שמעון, אף אם לא יזכיר מי הוא המוציא והמביא הלעז הזה על שמעון, אם לא שכבר נתפרסם הדבר ונודע לכל. ולא מיבעי אם השומע השני הזה אינו יודע כלל מעצמו את עצם המעשה אם הוא אמת שראובן סיפר גנות על שמעון, בודאי אין לו להאמינו בזה שראובן עבר על איסור לשון הרע, אלא אפילו אם הוא יודע בעצמו שראובן סיפר גנות על שמעון, אך איננו יודע אם היה באפי תלתא והשומע הראשון הזה גילה לו שהיה באפי תלתא, אף על פי כן אסור לו לסמוך על דבריו בזה וחיישינן דילמא לא היה זה באפי תלתא ואיננו עשוי להתגלות ועל כן אסור לזה לספר לשום אדם.",
            "נראה לי דאם הספור באפי תלתא היה בפני אנשים יראי אלקים שנזהרים מאיסורי לשון הרע, ממילא אין דבר זה עשוי להתנלות ואם כן אסור מן התורה לספר אחר כך דבר זה לאחר. ואפילו אם רק אחד מהשלשה היה איש ירא אלקים שנזהר מאיסור לשון הרע, גם כן דינא הכי דתו ליכא שלושה מפרסמים. ואפשר דהוא הדין אם אחד מהשלשה היה מקרוביו או אוהביו של מי שנאמר עליו הגנות, גם כן שייך האי טעמא דהוא בודאי לא ילך ויגלה להעולם הגנות של קרובו ואוהבו, אם כן תו ליכא תלתא.",
            "עוד נראה לי דדוקא באותה העיר ששמע באפי תלתא מותר לגלות משום דחברך חברא וכו׳, אבל לא בעיר אחדת אף דשיירות מצויות מזו לזו ועיין בבאר מים חיים.",
            "ואם האומר הזהיר שלא לגלותו, אפילו אמר בפני רבים יש בו משום לשון הרע למי שיגלה אחר כך אפילו במקרה. ואפילו אם הוא רואה שאחד מהשומעים או שנים לא שמרו את האזהרה הזו וגילוהו לאחרים, אף על פי כן השלישי הזה אין לו לגלות את הדבר לאחרים אפילו במקרה ועיין בבאר מים חיים.",
            "אין חילוק בלשון האזהרה בין שציום שלא ידברו עוד מזה הענין כלל ובין שאמר להם שאל יודע מכם דבר, בכל נווני אסור לגלות מהגנות של פלוני אפילו לאחר וכל שכן למי שנאמר עליו, דעל ידי שיגלה לאחר יתנלה לבסוף לכל ואפילו לו דחברך חברא אית ליה. <i>הגה״ה. אבל אם ציוה שלא יגלו זה לאותו פלוני, אפשר דמותר לגלות במקדה לאחר. ואף דבכל מקום איסור לשון הרע ורכילות הוא אפילו אם לא נשמע מהמספר שום אזהרה על זה, היינו במספר שלא באפי תלתא, אבל בנידון דידן, אם אין לשון אזהרתו כוללת לזה, אם כן הוא דבר שעשוי להתגלות לבסוף ולא אסרה התורה בזה משום לשון הרע אם אינו מכוין לגלות. וצריך עיון.</i> עוד נראה פשוט דדוקא אם השומעים היו שלשה לאפוקי אם שנים סיפרו בפני שנים לא שייך האי התירא כלל ועיין בבאר מים חיים.",
            "וכל זה שדברנו הוא מצד איסור חאמירח בעצמו, אבל חס וחלילה להוסיף אפילו תיבה אחת או להטעים את הדבר בפני השומע, לומר שהמעשה שנשמע על שמעון יפה נשמע עליו וכיוצא בזה, זה ודאי אסור בכל נווני, דהוא מקלקל אותו בדבריו יותר ממה שהיה נשמע עליו לבסוף מעצמו על פי הסברא דאפי תלתא. ועוד דבזה מוכח שמקבל דבר זה לאמת וזה אסור לכולי עלמא בכל נווני וכמו שיתבאר אם ירצה ה׳ לקמן בכלל ז׳ סעיף א׳, עיין שם. ועל כן צריך ליזהר מאד אפילו אם מפורסם על אדם ענין אחד לרע שעשה בנערותו, אך מאז ועד עתה הוא מתנהג כשורה, או שמפורסם על אבותיו שלא היו נוהנים כשורה כלל והוא אינו אוחז בדרכיהם וכל כהאי גוונא בדבר שעל פי אמת אין עוולה עליו, אסור לגנותו ולבזותו אצל חביריו בזה, ומי שהוא עובר על זה ומספר בדברים אלו בפני בני אדם, אפילו שלא בפניו כדי לבזותו בעיני עמו, אפילו לא יוסיף שום דבר על האמת, הוא מכלל כת מספרי לשון הרע שאינם מקבלים פני שכינה, כמו שכתב בשערי תשובה במאמר רי״ד, ולא שייך על זה כלל התירא דאפי תלתא, אף שדבר זה מפורסם בפי כל, אחרי שעל-פי האמת אין עליו שום גנאי בזה, כמו שכתוב (ביחזקאל י״ח) בן לא ישא בעון האב וגו׳ כל פשעיו אשר עשה לא יזכרו וגו׳, והוא עושהו עבור זה ללעג בפי הבריות.",
            "ודע עוד דכל ההיתר דאפי תלתא הוא מצד האומר, אבל מצד השומע דהיינו אם הוא יודע את טבע השומע שתיכף כשישמע יקבל דבר זה לאמת על שמעון ויוכל להיות שיוסיף עוד דברים לגנאי עליו, לאדם כזה אסור לומר שום רמז של גנאי על חברו בכל גווני, והמספר לו עובר אלפני עור לא תתן מכשול וכמו שהארכנו לעיל בפתיחה בלאו זה, עיין שם. וכל זה שכתבנו בכלל זה לאיסור, חוא אפילו אם לא יזכיר המספר הזה שם המספר הראשון שסיפר באפי תלתא, רק יספר סתם שכך וכך נשמע על פלוני, אפילו הכי אסור. ואחרי כל הדברים והאמת האלה שביארנו, ראה אחי כמה יש להתרחק מקולא זו שכמעט אין לה מקום במציאות ובפרט שאף אם יצטרפו כל הפרטים גם כן צריך עיון אם הלכה כדעה זו, אחרי שלדעת הרבה פוסקים אין שום מקור לקולא זו מהש״ס (וכמו שכתבנו בסוף סעיף קטן ה׳ בבאר מים היים), לכן השומר נפשו ירחק מזה.",
            "והנה לפי מה שביארנו בעזרת ה׳ יתברך הכללים דאפי תלתא, צריך ליזהר כשיושבין שבעה טובי העיר לעיין בדבר הנהגת אנשי העיר בעניני הערכות וכיוצא בזה בדבר שהוא חוב לזה וזכות לזה, ונחלקו בדיעות ועמדו למנין והלכו בתר רובא, כשיצאו מחדר הקהל צריכין ליזהר מאד כל אחד ואחד שלא לספר אחר-כך דעתו או דעת פלוני שהיה מתחלה בענין זה להקל על אותו פלוני, אך חביריו רבו עליו והכריחוהו לילך בתר דעתם. ולא מיבעי אם הוסכם ביניהם מתחלה כשיצאו מחדר הקהל שלא לגלות או לספר לאיש הנוכחי גופא שאליו נוגע החוב ההוא בודאי איסור גמור הוא, אלא אפילו בסתמא, וגם איננו מכוין לגלות רק במקרה לספר לאחר בלשון שיראה מדבריו שדעתו איננו נוטה לזה גם עתה, אך שאינו יכול לריב עבור זה עם חביריו הנשארים גם כן איסור גמור הוא, (ולפי דעת היד הקטנה אפילו אם יספר סתם איך שדעתו היה מתחלה להקל על אותו פלוני ואחר כך עמדו למנין והלכו בתר רובא גם-כן אסור) ואין שום נפקא מינה בין למספר דבר זה מעצמו ובין אם עמד עליו חבירו בחירופין על דבר זה הפסק שיצא מאתם על דבר פלוני ופלוני בכל גווני אסור להטיל את העולה על חבירו ולסלקה מעליו אף שהוא אמת.",
            "עוד ראיתי לכתוב דבר אחד בפירוש מפני שראיתי שהרבה אנשים מורגלין בזה, והוא, כשדורש אחד בבית המדרש אסור על פי הדין להלעיג ממנו ולומר שאין בדרשותיו ממש ושאין מה לשמוע, ובעוונותינו הרבים ראינו שהרבה אנשים פרוצין בזה ולא יחשבו הלעג הזה לאיסור כלל, ועל פי הדין הוא לשון הרע גמורה, שעל ידי דיבור כזה מצוי הוא שגורם היזק לחבירו בממונו וכמה פעמים צער וביוש גם כן, כי לו יהי שהוא דבר אמת הלא לשון הרע אסור אפילו על אמת כי מה תועלת מכוין המלעיג ומתלוצץ אחר זה בליצנותו, כי אם בעל נפש הוא אדרבה צריך ליעץ לו אחר-כך בינו לבין עצמו ולהעריך לפניו שיאמר באופנים אחרים, שבאופן זה שהוא אומר עתה אין דבריו נשמעים, ובעצה זו היה מקיים גם-כן ואהבת לרעך כמוך, ועל כל פנים שלא לעשותו על ידי זה ללעג בפי הבריות, ולא מהני בזה התירא דאפי תלתא כמו שביארתי היטב בבאר מים חיים.",
            "אם אחד גילה לחבירו באפי תלתא ענין עסקו ומסחרו וכיוצא בזה דברים אשר בסתמא אסור אחר-כך לגלות לאחר פן יוכל להגיע לו על ידי זה חיזק או צער, אך עתה שגילה לו דבר זה באפי תלתא אם-כן ראינו שאינו חושש לזה אף אם יתגלה לבסוף, ולכן מותר לזה השומע ממנו לכתחלה לגלות לאחרים כל כמה שלא גילה דעתו שהוא מקפיד על זה, אך שלא יחסרו לזה הפרטים המבוארים לעיל בענינא דאפי תלתא ועיין בבאר מים היים."
        ]
    ],
    "versionSource": "http://www.hebrewbooks.org/15142",
    "maps": [],
    "heTitle": "חָפֵץ חַיִּים",
    "titleVariants": [
        "Chofetz Chaim",
        "Chofetz Chaim",
        "Chafetz Chaim"
    ],
    "textDepth": 2,
    "categories": [
        "Halakhah"
    ]
}